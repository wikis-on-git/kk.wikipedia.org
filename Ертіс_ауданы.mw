Ертіс ауданы 1928 жылы құрылды. Павлодар облысының солтүстік-батыс жағында, Ертіс өзенінің сол жағасында орналасқан. Аудан солтүстікте Ресей Федерациясының Омбы облысымен, шығыста облыстың Железинка, Қашыр аудандарымен, Оңтүстікте Ақтоғай ауданымен, батыста Ақмола облысымен шектеседі.
Әкімшілік орталығы-Ертіс ауылы. Аудан тұрғындарының жалпы саны 26700 адамды құрайды. Аудан бойынша барлық елді мекендер саны – 34, ауыл және ауылдық округтер-18. Аудан орталығы мен облыс орталығының аралығы  - 167 км, ең жақын темір жол станциясына дейін ара қашықтық – 156 км. Ауданда қыс суық, жаз ыстық.
Аудан экономикасының басты бағыты – астық өндірісі. Негізгі өндіріске дәнді дақылдар құрылымында 90 % құрайтын бидай жатады.
Ауданның жалпы аумағы – 1019020 га, оның ішінде ауыл шаруашылық жерлері -499999 га, жайылымдар – 102986 га, пішен шабу – 5298 га.
Ағымдағы жылдың 1 қарашасына арналған мәліметтер: аудан бойынша зейнеткерлер саны-2737 адам, ҰОС қатысушылары-17 адам, мүгедектер-700 адам. Жұмыспен қамту орталығында тіркелген жұмыссыздар-193 адам, аз қамтамасыз етілген азаматтар – 287, жалғыз тұратын зейнеткерлер саны-190.
Мемлекеттік мекемелер саны-57, жеке кәсіпорындар саны-63.
Ірі қара мал саны-31211 бас, оның ішінде сиырлар-11099 бас, жылқы-9060 бас, қой, ешкі-30606 бас, шошқа-7879 бас, құстар-68632.
Шағын бизнес субъектілер саны-984, дүкендер және қоғамдық тамақтандыру пунктері – 198, базар-1, тұрмыстық қызмет көрсетудің басқа объектілері-31. 9 мешіт және 1 шіркеу бар. Ауданда 31 жалпы білім беру мектептері, олардың ішінде орта – 23, негізгі-5, бастауыш-3 және саз, спорт, кәсіптік мектептер.  Емдейтін мекемелер саны-35, оның ішінде аурухана, поликлиника, туберкулезге қарсы аурухана. Клубтар саны-22, кітапханалар саны-19,  музей-1. Екі аудандық газеттер бар, олардың біреуі мемлекеттік тілдегі «Ертіс нұры», екіншісі - орыс тілдегі «Иртыш».
Ағымдағы жылдың 1 қаңтар ахуалына 457 шаруа қожалықтары, 23 ауыл шаруашылық кәсіпорындар, оның ішінде 23 ЖШС қызмет етеді, жеке аулалар саны 6286.
[[Санат:Қазақстан аудандары]]
