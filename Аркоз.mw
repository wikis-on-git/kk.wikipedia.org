'''Аркоз''', '''аркоз құмтасы''' – [[гранит]], [[кварцты монцанит]], [[гнейс тау жынысы|гнейс тау жыныстарының]] үгіліп, ұсатылуы нәтижесінде түзілетін шөгінді тау жынысы. Аркоз құмтастарында минералды түйіршіктер ([[кварц]], [[дала шпаты]], [[слюда]], т.б.) мөлшері 60-90% болады, қалған 10-40%-і әр түрлі құрамды [[цемент]]тен тұрады. Құрылымы псаммитті (түйіршектер өлшемі – 0.1-1 мм). Пішіні параллель, қисық, линза тәріздес және үзік-үзік қабат болып келеді. Түсі – қызғылт, сарғыш, сұр. Аркоз құмтастары терригенді құралымда жеке беткейлер мен қабаттар түзеді. Қабаттасқан жіктер және көлденең сызаттар арқылы бөлінген аркоз құмтастарының текшелері құрылыста пайдаланылады.
