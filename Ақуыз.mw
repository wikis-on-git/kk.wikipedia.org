'''Ақуыз''' (белок) — молекулалары өте күрделі болатын аминқышқылдарынан құралған [[органикалық зат]]. Ақуыз тірі организмнің негізін құрайды, онсыз өмір жоқ. Сондықтан Фридрих Энгельс: «Тіршілік — белок заттарының өмір сүру формасы» — деп үйретеді.

Белок, протеиндер – күрделі молекулалы табиғи органикалық қосылыстар. Белок тек тірі организмдер құрамында ғана болады. Оның құрамында 50,6 – 54,5% көміртек, 21,5 – 23,5% оттек, 6,5 – 7,3% сутек, 15 – 17,6% азот, 0,3 – 2,5% күкірт бар, кейде фосфор кездеседі. Осы элементтерден түзілетін амин кышқылдарының бір-бірімен байланысып қосылуы нәтижесінде белок молекуласы түзіледі. Белок молекуласының массасы өте үлкен, ол бірнеше мыңнан бірнеше миллионға дейін барады. Белоктар туралы алғашқы мәліметтер 18 ғасырдан белгілі. 1745 ж. италиялык ғалым Беккори бидай ұнынан лейковина деген белокты бөліп шығарған. 19 ғасырдың 30-жылдарында ет, жұмыртқа, сүт, өсімдік тұқымдарында белоктық заттар бар екені анықталды. Ғалымдардың содан бергі зерттеулері нәтижесінде барлық тірі организмдер клеткасында болатын тірі материя – протоплазма, негізінен, белоктан құралатыны анықталды. Белоктардың барлығы екі топқа бөлінеді: 1) қарапайым белоктар – протеиндер (альбуминдер, глобулиндер, гистондар, глутелиндер, проламиндер, протаминдер, протеноидтар); 2) күрделі белоктар – протеидтер (гликопротеидтер, нуклеопротеидтер, липопротеидтер, фосфопротеидтер). Бұлардың құрамында амин қышқылдарынан басқа заттар да болады. Белок клетка құрамына кіретін тірі құрылымдар – ядро, митохондрия, рибосома, цитоплазма негіздерін құрайды. Сондықтан ол организм құрамында үлкен орын алады. Мысалы, адам мен жануарлар денесінің құрғақ заттарында 45%, жасыл өсімдіктерде 9 – 16%, дақыл тұқымында 10 – 20%, бұршақ тұқымдастар дәнінде 24 – 35%, бактерия клеткаларында 50 – 93% белоктық заттар бар. Белок барлық организмге ортақ зат болғанымен, әр түрлі организм белоктарының құрылымы түрліше болады. Сондай-ақ, организм түрлерінің бір-біріне ұқсамауы, олардың эволюция жолымен үздіксіз өзгеріп дамуы да белок қасиеттерінің үнемі өзгеріп отыруына байланысты. Белок – бүкіл тірі организмнің негізгі қорегі. Ол клетка протоплазмасын құрумен қатар, организмдегі көптеген тіршілік кұбылыстарына – тамақтану, өсу, көбею, тітіркену, козғалу, тыныс алу процестеріне тікелей қатысады. Организмнің күнделікті тіршілігі оның клеткаларында жүріп жататын көптеген биохимиялық реакцияларға негізделген. Осы реакциялар нәтижесінде өсімдіктерде, бір жағынан, тіршілікке қажетті химиялық қосылыстар – белоктар, нуклеин қышқылдары, көмірсулар, майлар, витаминдер синтезделетін болса, екінші жағынан, онда ферменттер арқылы күрделі заттар ыдырап, өсімдіктің қоректенуіне, тозған клеткаларын жаңартуына, организмге қуат беруге жұмсалады. Бұл құбылыстарды метаболизм деп атайды. Осы реакциялардың бәрінде де белок катализаторлық қызмет атқарады. Қан құрамындағы ерекше белок – гемоглобин бүкіл денеге оттек таратады. Клеткалардағы тотығу ферменттері – цитохромдар тыныс алу процесін реттеп отырады. Сондай-ақ организм тіршілігіне аса кажетті заттар гормондар да белоктан құралған. Ерімтал белоктар – гидрофильді коллоидтар – суды бойына көп тартады. Олардың ерітінділері желім сияқты: осмостық қысымы төмен, қозғалу қабілеті нашар, өсімдік пен жануарлар мембранасынан өте алмайды. Белоктардың тағы бір қасиеті – олар амфотерлі электролиттер. Молекулаларында бос карбоксил және амин топтары болатындықтан, олар оң немесе теріс электр зарядты болады. Химиялық табиғаты жағынан белок биополимерлер тобына жатады. Белоктың құрамында жиырма түрлі амин қышқылдары болады. Әр түрлі белоктардың амин қышқылы құрамы жағынан да, олардың тізбектегі орналасу тәртібі жағынан да бір-бірінен айырмашылығы зор. Табиғатта белок түрлерінің көп болуы да осыған байланысты. Мысалы, үш амин қышқылының қосылуынан алты түрлі, төрт қышкылдан жиырма төрт түрлі белок изомерлері пайда болады. Белок молекуласы амин қышқылдарының өзара моншақтай тізіле байланысқан полипептидтік тізбегінен құралады. Белок молекуласының сыртқы пішіні екі түрлі болады. Біріншісі – шар тәрізді домалақ – глобулярлы белоктар. Бұларға альбуминдер, глобулиндер, гемоглобин, пепсин және өсімдік клеткасының белоктары жатады. Екіншісі фибриллярлық (талшық тәріздес) белоктар. Бұларға бұлшық ет белогы – миозин, актин, сіңір белогы – коллаген және малдың жүні мен піллә жібегі белоктары жатады. Белок молекуласының өзіне тән ерекшеліктері мен құрылымдылық дәрежелері көптеген сутектік байланыстар, электрстатикалық қуаттар, күкірттен құралатын дисульфидтік байланыстар, т.б. жағдайлар арқылы қамтамасыз етіледі. Белок ерітіндісін қыздырса немесе оған күшті кышқылмен әсер етсе, ол өзінің табиғи қасиеттерін (ферменттік, гормондық) жояды, кейде ұйып та қалады. Мұндай құбылысты денатурация деп атайды. Белок – адам тағамы мен жануарлар қорегінің, сондай-ақ тері, жүн, жібек сияқты табиғи талшық заттардың негізгі құраушысы болғандықтан, 20 ғасырдың екінші жартысынан бастап оны қолдан өндірудің (микробиологиялық синтез) маңызы артып отыр.

== Тағы қараңыз ==

== Пайдаланылған әдебиеттер ==
* Т. Мұсақұлов, ОРЫСША-ҚАЗАҚША ТҮСІНДІРМЕЛІ БИОЛОГИЯЛЫҚ СӨЗДІК І-том ҚАЗАҚМЕМЛЕКЕТБАСПАСЫ, Алматы — 1959, Редакциясын басқарған: Биология ғылымының докторы профессор Т. Дарқанбаев

[[Санат:Биология]]

[[af:Proteïen]]
[[an:Proteína]]
[[ar:بروتين]]
[[arz:بروتين]]
[[az:Zülallar]]
[[bat-smg:Baltīms]]
[[be:Бялкі]]
[[be-x-old:Бялкі]]
[[bg:Белтък]]
[[bjn:Parotéin]]
[[bn:প্রোটিন]]
[[br:Protein]]
[[bs:Bjelančevine]]
[[ca:Proteïna]]
[[cs:Bílkovina]]
[[cy:Protin]]
[[da:Protein]]
[[de:Protein]]
[[dv:ޕްރޮޓީން]]
[[el:Πρωτεΐνη]]
[[en:Protein]]
[[eo:Proteino]]
[[es:Proteína]]
[[et:Valgud]]
[[eu:Proteina]]
[[fa:پروتئین]]
[[fi:Proteiini]]
[[fo:Protein]]
[[fr:Protéine]]
[[gl:Proteína]]
[[gv:Proteen]]
[[he:חלבון]]
[[hi:प्रोटीन]]
[[hif:Protein]]
[[hr:Bjelančevine]]
[[ht:Proteyin]]
[[hu:Fehérje]]
[[hy:Սպիտակուցներ]]
[[id:Protein]]
[[io:Proteino]]
[[is:Prótín]]
[[it:Proteina]]
[[ja:タンパク質]]
[[jv:Protein]]
[[ka:ცილები]]
[[kn:ಪ್ರೋಟೀನ್]]
[[ko:단백질]]
[[la:Proteinum]]
[[lb:Protein]]
[[lmo:Pruteina]]
[[lt:Baltymai]]
[[lv:Olbaltumvielas]]
[[mk:Протеин]]
[[ml:മാംസ്യം]]
[[mn:Уураг]]
[[mr:प्रथिने]]
[[ms:Protein]]
[[my:ပရိုတိန်း]]
[[new:प्रोटिन]]
[[nl:Proteïne]]
[[nn:Protein]]
[[no:Protein]]
[[nov:Proteine]]
[[oc:Proteïna]]
[[om:Protein]]
[[pam:Protina]]
[[pl:Białka]]
[[pnb:پروٹین]]
[[ps:پروټين]]
[[pt:Proteína]]
[[qu:Prutina]]
[[ro:Proteină]]
[[ru:Белки]]
[[sah:Протеин]]
[[scn:Prutiìna]]
[[sh:Protein]]
[[si:ප්‍රෝටීන්]]
[[simple:Protein]]
[[sk:Bielkovina]]
[[sl:Beljakovina]]
[[so:Borotiin]]
[[sq:Proteina]]
[[sr:Протеин]]
[[stq:Oaiwiete]]
[[su:Protéin]]
[[sv:Protein]]
[[sw:Protini]]
[[ta:புரதம்]]
[[te:మాంసకృత్తులు]]
[[th:โปรตีน]]
[[tl:Protina]]
[[tr:Protein]]
[[uk:Білки]]
[[ur:لحمیات]]
[[vi:Protein]]
[[vls:Proteïne]]
[[war:Protina]]
[[xal:Уург]]
[[yi:פראטעין]]
[[zh:蛋白质]]
[[zh-min-nan:Nn̄g-pe̍h-chit]]
[[zh-yue:蛋白質]]
