'''Әкім''' - [[Қазақстан Республикасының Президентi]] мен [[Үкiмет|Үкiметiнiң]] жергiлiктi атқарушы органды басқаратын және тиісті аумақта мемлекеттiк саясаттың жүргiзiлуiн, [[Қазақстан Республикасы]] орталық мемлекеттік органдардың барлық аумақтық бөлімшелерінің үйлесiмдi қызмет iстеуiн, тиiстi бюджеттен қаржыландырылатын атқарушы органдарға басшылықты қамтамасыз ететiн, [[Қазақстан Республикасының заңдары|Қазақстан Республикасының заңдарына]] сәйкес мемлекеттiк басқару өкiлеттiгi берiлген, тиiстi аумақтың әлеуметтiк-экономикалық дамуының жай-күйiне жауапты өкiлi. 

Облыстық (республикалық маңызы бар қалалық, астаналық) әкімдіктің Басшысын Қазақстан Республикасының Президенті тағайындайды. 

Облыстық (республикалық маңызы бар қалалық, астаналық) әкiмдік [[Қазақстан Республикасы]] атқарушы органдарының бiртұтас жүйесiне кiредi, атқарушы билiктiң жалпы мемлекеттiк саясатын тиiстi аумақты дамыту мүдделерiмен және қажеттілiгімен үйлестiре жүргізудi қамтамасыз етедi. 

Облыстық (республикалық маңызы бар қалалық, астаналық) әкiмдікті облыстың (республикалық маңызы бар қаланың, астананың) әкiмi басқарады. 

Әкiм облыстық (республикалық маңызы бар қалалық, астаналық) әкiмдіктің әкiм орынбасарларын, әкiм аппаратының басшысын, жергiлiктi бюджеттен қаржыландырылатын атқарушы органдардың бiрiншi басшыларын тағайындайды. 


==Қазақстан Республикасында әкімдер  дәрежеге бөлінеді==
'''Облыс (республикаслық маңызы бар қалалық, астаналық) әкімі''' -  (басқа елдерде көбінесе [[губернатор]], [[префект]] деп аталады). Оны Қазақстан Республикасының Президенті тағайындайды. 
'''Қала әкімі''' -  (басқа елдерде көбінесе [[мэр]], [[бургомистр]] деп аталады). Облыстағы қала әкімдерін облыс әкімі тағайындайды. 
'''Аудан әкімі''' -  (басқа елдерде көбінесе [[супрефект]] деп аталады). Аудан әкімін облыс әкімі тағайындайды. 
'''Ауыл әкімі'''  - Облыстық әкімшіліктің келісімімен аудан әкімі тағайындайды.  

[[Санат:Қазақстан әкімшілік-аумақтық құрылысы]]

[[et:Äkim]]
[[en:Akim]]
[[nl:Akim]]
[[ru:Аким (чин)]]
[[wo:Akim]]
