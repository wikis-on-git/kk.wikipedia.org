{{cleanup}}{{wikify}}
[[Сурет:Issyk Golden Cataphract Warrior.jpg|100px|thumb|right|[[Сақалар]] көсемінің [[катафракт]] сауыт-сайманына бейнелі алтын қабырышақпен оқаланған тері [[сауыт]]ы, Есік обасы.]]
'''Есік обасы''' - [[Алматы]]ның шығысында 50 км жерде, Іле Алатауы баурайында. Есік обасының салынған кезі б.з.д. 6 ғ. деп есептеледі.

Оны 1969—1970 жж. зерттеген археолог К. Ақышев<ref>Курган Иссык. М., 1973г</ref>. 

Обаның диаметрі 60, биіктігі 6 м. Топырақ үйіндісінің астында екі қабыр — орталықтағы және бүйірдегісі бар. Орталық қабыр тоналған. Бүйірдегісі аман жетті. 

Жерленген 18 жасар ханзада. Ол киіндіріліп, қару-жарақ таққан күйінде жерленген. Ыдыс-аяқтар, бүйіріне 26 таңбадан тұратын екі жол сөз жазылған күміс тостаған жатыр. 

Өліктің басына биік былғары қалпақ-дулыға кигізілген, оның сыртына алтын бұтақтарына құстар қонған, сирек ағашты тау бейнеленген. Дулығаның төбесіне тәж ретінде титімдей арқар бейнесін қойған. Марқұмның мойнына ұшы барыс бастарымен безендірілген алтын өңіржиек салынған, құлағына бирюзадан салпыншағы бар сырға тағылыпты. Екі саусағында алтын жүзіктері бар. Белбеуінің оң жағына қызыл түсті ағаш қынапты, ұзын сессер ілініпті. Семсер темірден, оралмалы-орам бедері бар сабы имектев. Сол жағына ақинақ-қанжар ілінген. 
Есік обасы – [[сақ]] дәуірінен сақталған ескерткіш. (б.з.б. 5–4 ғ-лар) Алматы обл. [[Еңбекшіқазақ]] ауд-ның орт. [[Есік]] қ-ның маңында, Есік [[өз-нің]] жағалауында орналасқан. 1969–70 ж. [[Жетісу]] [[археол.]] экспедициясы (жетекшісі К.Ақышев, мүшелері Б.Нұрмұханбетов, А.Г.Максимова) зерттеген. Бұл маңдағы сақ [[дәуірінен]] сақталған обалар бірнеше топқа бөлінеді. Мұның ішінде ең көрнектісі – үлкен Есік қорымы. Қорым құрамында солт-тен оңт-ке созыла ауд. 3 км2 жерді алып жатқан 45 топырақ (диам. 30–90 м, биікт 4–15 м) оба бар. Арасынан [[алты]] үлкен [[оба]] қазылды, бұлардың қатты тоналған үшеуінен заттай дерек кездеспеген. Төртіншісінен үлкен төртбұрышты [[қабір]] ішіне басын батысқа қарата бірге жерленген екі [[адамның]] [[мүрдесі]], [[темір]] [[түйреуіш]], көптеген алтын жапсырмалар табылды. Ал алтыншы оба – әлемдік маңызы бар «[[Алтын адамның]]» табылуы себепті ғылым мен мәдениетке «Есік обасы» деген атпен енді. Сақ ханзадасы диам. 60 м, биікт. 6 м обаның астындағы шырша бөренелерден жасалған ағаш қабірге қойылған. Мұның өзі бүйірдегі қосымша қабір, ал негізгі қабір толығынан тоналып кеткені анықталды. Ханзада 4 мың алтын әшекей тағылған киімімен, қару-жарақ, ыдыс-аяғымен жерленген. Күміс тостағанға түсірілген 26 таңбалы жазу қазір «Есік жазба ескерткіші» деген атпен белгілі және мұның әліпбилік жазу екендігіне күмән келтірілмейді. Бұдан солт.-батысқа таман орналасқан тағы бір обаның диам. 58 м, биікт. 4,5 м. Қазу барысында обаның бірнеше рет кезектесіп қаланған тас және топырақ қабаттарынан тұратыны, сондай-ақ тоналғандығы да анықталды. Үлкен қабірдің аум. 5,1х2,3 м, тереңд. 1,8 м. Тонау кезінде біршама бүлінген қабір ішінен кішірек жұқа алтын жапсырмалар, күміс сырға, қыш ыдыстар және қоладан құйылған ғұрыптық ыдыс табылды. Сирек кездесетін мұндай [[ыдыс]] Жетісуда тұңғыш рет кездесті, ол [[конус]] пішіндес аласа тұғыр мен жайпақ тостағаннан тұрады. Ғұрыптық жораларды өткізу кезінде сақтар осындай ыдысқа хош иіс шығаратын заттарды жағып түтіндетіп қоятын болған. Е. о. сақ кезеңінің [[әлеум.-экон.]] деңгейін көрсететін ерекше ескерткіштерге жатады.

== Түсініктемелер ==
<references/>

== Тағы қараңыз ==
* [[Есік Алтын адамы]]
* [[Сақалар]]

{{stub}}

[[Санат:Археология]]
[[Санат:Қазақстан обалары]]
[[Санат:Қазақстан тарихы]]

[[en:Issyk kurgan]]
[[pl:Kurhan Issyk]]
[[ru:Иссыкский Золотой человек]]
[[tr:Altın Elbiseli Adam]]
