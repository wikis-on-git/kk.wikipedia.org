'''Қазақ''' — [[Қазақстан]]ды мекендген [[қазақтар]] халқының этнос және ұлт атауы. Тағы да қазақтар өзін, көбінесе саяси-отаншыл немесе ақындық тұрғыда, [[Алаш (этноним)|алаш]] деп те атаған.


== Қазақ этнонимын шығу тегі ==
'''Қазақ''' [[этноним]]ының туу тарихы ұзақ уақыт бойы зерттеушілердің қызу айтыстарына айналды. Түсіндіретін түпкілікті пікір алайда қалыптасқан жоқ. Қазақ сөзіне үндес терминдер Қазақстаннан шалғай аймақтардан да кездеседі.

=== Сақ болжамы ===
Кейде бұл термин ертедегі екі тайпалық ([[каспий]] және [[сақ]]) одақтардың атынан шыққан деп жорамалдайды. Ал кейбір тарихшылар «хас» (нағыз) және «сақ» деген сөзден құралған деп болжам жасайды.

=== Кавказ болжамы ===
Кейбір ғалымдар (Н. М. Карамзин, А. Вамбери т.б.) [[Шығыс Ромей империясы]]ның императоры [[Константин]] «Қызылтуған» (10 ғ. орта шені) берген мәліметтер бойынша [[Казахия елі]]н [[Кавказ]]дың солтүстік-батысында орналастырады ([[Қырым хандығы]] мезгілінде ''Қарачу'' немесе ''Қарачай'' деп белгілі аймақ). В. Минорский Константин хабарында Казахия деп [[касог]]тар айтылатынын дәлелдейді. Араб тарихшысы [[Әбу-л-Хасан Әли әл-Масуди]] «Өсиет және қайта қарау кітабі» шығармасында [[Құбан өзені]]нің төңірегіндегі тайпалар арасында ''әл-касакия'' [[тайпа]]сын көрсетеді. Неміс шығыстанушысы И. Маркварт бұл екі сөз бір ғана этнос — касогтардың атауын береді деді. [[Парсы тілі|Парсы тілді]] «Худуд әл-алам» жоғрапия туралы кітапта [[Қара теңіз]] жағалауында Касаг қаласының орналасуын деректейді. Көне [[Русь]]тегі жазылған «Повѣсти временныхъ лѣтъ» жылнамасында [[Святослав]] ([[965]]) пен [[Мстислав]] ([[1022]]) ''князь''дері касогтармен соғыс жасайды. Ал ''касог'' терминін, алғаш рет 8 ғ. аяғы — 9 ғ. басында монах [[Епифаний]] келтірілген. жоғарыдағы мәліметтерге қарағанда ''касах'', ''казахия'', ''касак'', ''кашак'', ''касог'' [[алдыңғы орта ғасырлар]]да Кавказдағы шағын тайпа, немесе [[тайпалар бірлестігі]]н білдіретін алуан түрлері болғаны байқалады. Қазақ этнонимінің жоғарыда көрсеткен касог, т.б. атауларымен барлық жағынынан байланысы әлі де зерттеу борышы боп тұр.

=== Моңғол болжамы ===
Фин алтайшысы Г. И. Рамстедт және А. А. Семёнов ''қазақ'' терминін «[[Қасиетті жылнама]]да» ([[13 ғ.]]) {{lang-mn|хасаг-терген}} арба ұғымы бар сөз тіркесінен шығарады. Ал Қазақстанды қоныстаған түркі тайпалар осы қоссөзді пайдаланғанына ешбір тарихи мағлұмат табылмаған.

=== Енесай болжамы ===
Әйгілі түркітанушы В. В. Радлов [[Енесай өзені]]нің төңірегіндегі көнетүркі мұраларынан [[Көнетүркі тілі|көнетүркіше]]: ''қазғақым оғлым'' — «менің асырап алған ұлдарым» деген тіркесті тапқан. ''Қазғақ'' және ''қазақ'' сөздерінің дыбыс және мағына ұқстастығына сүйеніп, В. П. Юдин ''ғ'' дыбысы соңыра түсіп қалып, ''қазақ'' терминіне айналды деп болжам шығарған. Бұл көзқарас түркі тілдерінің тарихи [[фонетикалық заңдылықтары]]мен үйлеспейтідіктен, мамандар тарапынан қолдау табылмады.

=== Қарлық болжамы ===
И. Маркварт шығыс мәтіндерден үш қарлық тайпасын ''хасактар'' (хаски) деп оқыған. Бірақ, В. Минорский басқа мұсылман деректерімен салыстырып, қарлықтардың тайпалық атауының мәтін аралық оқылуына елеулі түзету жасады. Бұл ретте, ''хасактардың'' орнына ''баскил'' деген конъюнктура енгізілді. Араб саяхатшы [[Әбу Дулаф]] «Рисалас» («Жазба») шығармасындағы ''харлұқ'' сөзін ''хазлақ'' деп оқып Н. Н. Пантусов та қателікке ұшырады.

=== Парсы болжамы ===
Парсы-тәжік әйгілі [[Фирдоуси]]дің [[Шахнама]] дастанында ''қазақ'' халқы және ''қазақ хандары'' туралы айтылған екен. Кейбір ғалымдар, А. Левшиннен бастап, нағыз қазақ халқының құрылуын [[10 ғ.]] жатқызады. Дастанда ''қазақ'' терминіне қатысты ешқандай маңызды ақпар жоқ екендігін көптеген шығыстанушылар (С. Г. Кляшторный, Т. И. Сұлтанов т.б.) атап көрсетті.

=== Түрікмен болжамы ===


=== Қыпшақ әлеуметтік болжамы ===
Кейбір деректерде бұл термин әлеуметтік мәнінде қолданылған «қазақлық» «қашақ» деген атаудан шықты дейді. «Қазақ» термині 1245 жылы Мамлюк мемлекетіндегі қыпшақтардың ортасында жазылған ерте қыпшақ жазба ескерткіштерінде (түрік-араб) сөздігінде кездеседі. Мұнда «қазақ» деген сөз басы бос кезбе деген мағына береді. Бұл семантикалық ұғым бойынша «қазақ» терминіне әлеуметтік мағына беріледі, яғни еншісі бөлек, үлкен ұлдардың ата шаңырақтан бөлініп уақытша ру, тайпалардан кетіп, күнкөріс үшін әскери жорықтарға қатысуын санаған.

Қазақстан тарихының 2 томында 
<blockquote style="border: 1px solid blue; padding: 0.5em 0.8em;">…қазақ атауы 9-10 ғғ. Шығыс Дешті Қыпшақ қыпшақтарының қоғамында әлеуметтік, ал 11-12 ғғ. этникалық-әлеуметтік топтарға қолданылған. Және осы ғасырларда қыпшақ тайпаларының топтасуы қазақ қауымдастығы қалыптасуының да маңызды кезеңі болды
</blockquote> 
деп жазылған. Яғни бұл процесс түрлі кезеңде де тоқтамай, әмбебап мағынада қолданылып келген. Нәтижесінде қыпшақ тайпасы өзегі болған 14 ғ. басында құрылған Ақ Орда халқының құрамы қазақтар болған. 15 ғ. 2 ж. қазақ халқы құрылып болғаннан кейін, халықтың этногенез процесінің күрделі ерекшелігінің бірі болып табылатын «қазақ» атауы, этникалық маңызға ие болды. Немесе «қазақ» атауы Жәнібек пен Керей бастап Жетісуға көшіп кеткендерді «өзбек-қазақ», кейін «қазақ» түрінде пайдаланылған деп санайды.

== Түсініктемелер ==


== Әдебиет ==


== Тағы қараңыз ==
* [[Қазақтар]]
* [[Қазақ тілі]]

== Сыртқы сілтемелер ==



{{stub}}

[[Санат:Түркі халықтары]]
[[Санат:Қазақ тілі]]
