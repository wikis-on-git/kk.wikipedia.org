Зюзин Василий Иванович (15.6.1896, [[Ресей]], Волгоград обл. Даниловка ауд. Орехов слободасы – 7.10.1975, [[Алматы]] қ.) – мед. ғыл. докт. (1944), проф. (1945), [[Қазақ]] КСР-інің еңбек сің. ғыл. қайраткері (1947), [[Қазақ]] КСР-інің еңбек сің. дәрігері (1943). Ресейдің Дондағы [[Ростов]] қ-ндағы Дон (қазіргі Ростов) ун-тінің мед. ф-тін бітірген (1925). 1934 жылдан Қазақстанда тұрып, еңбек еткен. Қазақ туберкулез ғыл.-зерт. ин-тының директоры (1933–41), [[Алматы]] мемл. мед. ин-тының (қазіргі Қазақ ұлттық мед. ун-ті) директоры (1943–51), сонымен қатар туберкулез кафедрасының меңгерушісі (1951–64) болды. 1964 жылдан өмірінің соңына дейін [[Алматы]] дәрігерлер білімін жетілдіру ин-тында туберкулез кафедрасын басқарды. Негізгі ғыл. еңбектері өкпе және лимфа түйіндері туберкулезі, оның эпидемиологиясы, клиникасы, одан сақтану және емдеу мәселелеріне арналған. Қазақстанда туберкулез диспансерлерін ұйымдастырды. «[[Құрмет Белгісі]]» орденімен марапатталған.
