'''Сейіт Әлімхан''', - Бұхара дәулетінің соңғы әмірі. 1881 жылы  (һижра бойынша 1298 жылының мұхаррам айының 5-інде) Керминеде туған, әмір Абдулахадханның баласы. Сауаты ашылып, бастауыш білімін алғаннан соң, жасы 12-ден 13-ке кеткенде 1893 жылында сол кезде Ресей империясының астанасы болған Санкт-Петерборға кетіп әскери білім беретін оқу орнына түсті. Оны 1896 жылы бітіріп шықты. Екі жылдан кейін Қаршы уалаятының әкімі болып тағайындалды. 1910 жылы туған жері Керминеге әкім болып кетті. 1911 әкесі қайтыс болған соң әмір болып таққа отырды. Большевиктермен күресіп, ақырында 1920 жылы биліктен айрылып, 1921 Ауғанстанға көшуге мәжбүр болды. Өмірдің соңғы 23 жылын Ауғанстанда тұрып, 1944 жылы қайтыс болды.

{{stub}}


[[Санат:Өзбекстан тарихы]]
[[Санат:1881 жылы туғандар]]
[[Санат:1944 жылы қайтыс болғандар]]
