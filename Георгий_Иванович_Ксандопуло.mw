'''Ксандопуло Георгий Иванович''' (26.8.[[1929]] ж.т., [[Краснодар]] өлкесі, Северный ауд. Смоленское с.) – хим. ғыл. докт. ([[1974]]), проф. ([[1978]]). ҚазМУ-ды ([[1953]], қазіргі ҚазҰУ) бітірген. [[Қостанай]] қ-ндағы жасанды талшықтар з-тында лаборатория меңгерушісі ([[1953]]–56), Оңт. [[Қазақстан]] геол. басқармасында ғыл.-зерт. тобының жетекшісі (1956–65), ҚазМУ-да аға ғыл. қызметкер, лаборатория меңгерушісі (1965–79), кафедра меңгерушісі ([[1979]]–91) болды. 1991 жылдан Жану мәселелері ин-тының директоры. Негізгі ғыл. еңбектері әр түрлі отындардың жану теориясын, конденсаттанған жүйелер мен газдардағы жалын шебінің тууы және таралуы кезіндегі хим.-физ. процестерді зерттеуге арналған. Ол Қазақстан шикізаты негізінде сирек және асыл металдардың ферроқорытпаларын синтездеп алу мәселелерімен шұғылданады. К. 300-ден астам ғыл. мақаланың, оның ішінде 4 монографияның авторы, 150-ге жуық авторлық куәлігі мен патенті бар. Қазақстан Мемл. сыйл. лауреаты (1992).
