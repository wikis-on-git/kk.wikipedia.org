'''Иіселді''' – [[Ұлытау|Ұлытау тауы]]ның солтүстік-шығысындагы оқшауланған тау. [[Қарағанды облысы]] Ұлытау ауданы Ұлытау ауылының оңтүстік-шығысында 7 км жерде орналасқан. Абсолюттік биіктігі 854 м. Солтүстіктен оңтүстікке қарай 3,5 км-ге созылып жатыр, енді жері 3 км.Беткейі көлбеу, пішіні доғал тәрізді. Тау жыныстары жоғары протерозой мен төменгі палеозойдың шөгінділерінен түзілген. Баурайында бірнеше бұлақтардан бастау алған құрғақ арналар бар. Маңында өзімен аттас және Саламатсай, Аққора қыстаулары орналасқан. Тауалдының бозғылт қоңыр топырақ жамылғысында жусан, боз, селеу, бетеге, бұталар, т.б. өседі. Етегі [[мал]] жайылымына пайдаланылады.
