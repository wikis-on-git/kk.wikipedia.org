'''Сұржыландар''' (Viperidae) — қуыстістілерге жататын улы жыландардың бір тұқымдасы. Бұлар негізінен алғанда Европаның, Азияның және Африканың (Мадагаскардан басқа) жерлерінде ғана болады. Олар ұсақ сүтқоректілермен, кейбіреулері насекомдармен қоректенеді. Сұржыландардың тұқымдасына 50-ден астам түрден құралған 10 туысы бар. Олардан кездесетіндері: әбжыландар (Vipera) — мұның 12 түрі бар, олардан СССР жерінде кездесетіндері 6; әбжыланға жататын негізгі түрлер: кәдімгі әбжылан (V. berus) — ұзындығы 75 см, түсі сұр, кейде қоңырлау, арқасында иректелген жолағы болады. Түсі көбінесе қарасұр болып келетін ұрғашысы күзде 5—18 баланы тірі туады. Бұлардың үлкендері ұсақ кеміргіштермен, бақалармен, кесірткілермен, балалары насекомдармен қоректенеді. Дала әбжыланы (V. ursini) — тұрқы қысқа болады, көбінесе Европаның далаларында, Қазақстанның шөлейт жерлері мен Кавказдың және Тян-Шаньнің тауларында болады. Дала әбжыланы кебінесе шегірткелермен, аздап кесірткілермен және тышқандармен қоректенеді. Кавказ әбжыланы (V. kaznakowi) — сарғылт тұсті келген арқасында иректеліп біткен ұзынынан ұзақ орналасқан қара жолағы болады. Бұл Кавказдың батыс жағында болады. Мүйізді әбжылан (V. ammodytes) — денесінің сыртындағы қабыршақтары кен тәрізденіп бітеді, тұмсығының ұшында мүйізденіп біткен өскіншесі болады. Бұл көбінесе Балқан жарты аралында, Кіші Азияда, Сирияда және Закавказьеде болады. Радде әбжыланы (V. raddei) — ұзындығы 1 м-дей, арқасының ұзына бойын бойлап біткен қызыл күрең дақтары болады, түсі қара сұр. Радде әбжыланы көбінесе Арменияның және оған шектесіп жатқан Түркия мен Иранның жерлерінде болады. Гюрза (V. lebetina) — әбжыландардың ішіндегі ең ірісі және өте улысы. Денесінің ұзындығы 1,5 м дей, жуан, құйрығы қысқа, басы қабысыңқы келеді. Бұл кебінесе Солтүстік Африкада, Кіші Азияда, Иракта, Аравияда, Иранда, Афганистанда, Пакистанда, СолтүстікБатыс Индияда, Закавказьеде (Абхазиядан басқа), Орта Азиядағы республикалардың оңтүстігіндегі аудандардың жерлерінде болады. Гюрза ұсақ аңдармен, құстармен, кесірткілермен қоректенеді. Гюрза шақса адамды да, жан-жануарларды да өлтіреді. Дабойа (V. russelli) — ұзындығы 120—150 см, бұл кебінесе Индия мен Цейлонның жерінде болатын аса қауыпты әбжыландардың бір түрі. Сұржыландардың екінші туысы африка сұржыланы (Bitis) — мұның 8 түрі бар, бұлар жуан, өте улы келеді, бірақ анда-санда болмаса көп шақпайды. Сұржыланның [[эфа]] деген туысы Африканың, Азияның оңтүстік-батысындағы және оңтүстігіндегі шөлейт далаларда кездеседі, мұның 2 түрі бар, олардың бірі Түрікменстанның, Өзбекстанның оңтүстігіндегі және Тәжікстанның жерлерінде болады. Бақа випер (Causus) — сұржыландардың бұл туысы Сахараның оңтүстігінде, Африкада болады, 4 түрі бар. Бұлардың ұзындығы 50 см дей болады; өте улы жыландардың қатарына қосылмайды; көбінесе көлбақа және құрбақалармен қоректенеді. Ін сұржыланы (Atractaspis) — көбінесе Африканың жерінде тіршілік етеді. Iн сұржыланының бірнеше түрлері бар, олардың тұмсығы ін қазып алуға икемделген. Денесінің ұзындығы 1 м-ден асады, түсі қара, көздері кішкентай.
Жоғарыда көрсетілген Сұржыландардың шаққандағы уы қанның қызыл түйіршіктерін бүлдіріп, адамның және жануарлардың нерв жүйелеріне әсерін тигізеді; сөйітіп сұржыландар шаққан адам мен хайуандар өліп те кетеді. Сондықтан олар мал шаруашылығына зиянды болып есептеледі.

==Тағы қараңыз==

==Пайдаланылған әдебиеттер==
*Т. Мұсақұлов, ОРЫСША-ҚАЗАҚША ТҮСІНДІРМЕЛІ БИОЛОГИЯЛЫҚ СӨЗДІК І-том ҚАЗАҚМЕМЛЕКЕТБАСПАСЫ, Алматы — 1959, Редакциясын басқарған: Биология ғылымының докторы профессор Т. Дарқанбаев

{{stub}}

[[Санат:Зоология]]
[[Санат:Жыландар]]

[[az:Gürzələr]]
[[be:Гадзюкавыя]]
[[be-x-old:Гадзюкавыя]]
[[bg:Отровници]]
[[bn:ভাইপারিডি]]
[[br:Viperidae]]
[[ca:Vipèrid]]
[[cs:Zmijovití]]
[[de:Vipern]]
[[el:Οχιά]]
[[en:Viperidae]]
[[eo:Vipuredoj]]
[[es:Viperidae]]
[[fi:Kyykäärmeet]]
[[fr:Viperidae]]
[[he:צפעוניים]]
[[hr:Ljutice]]
[[hu:Viperafélék]]
[[it:Viperidae]]
[[ja:クサリヘビ科]]
[[ka:გველგესლასებრნი]]
[[la:Viperidae]]
[[lt:Angys]]
[[lv:Odžu dzimta]]
[[ml:അണലി]]
[[ms:Ular Kapak]]
[[nl:Adders]]
[[nn:Hoggormfamilien]]
[[no:Hoggormfamilien]]
[[nrm:Vipéthe]]
[[oc:Viperidae]]
[[pl:Żmijowate]]
[[pt:Viperidae]]
[[qu:Katari]]
[[ro:Viperidae]]
[[ru:Гадюковые]]
[[sk:Vretenicovité]]
[[sl:Gadi]]
[[sv:Huggormar]]
[[tr:Engerekgiller]]
[[uk:Гадюкові]]
[[zh:蝰蛇科]]
[[zh-yue:蝮蛇科]]
