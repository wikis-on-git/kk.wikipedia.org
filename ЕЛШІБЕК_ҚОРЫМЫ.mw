'''ЕЛШІБЕК ҚОРЫМЫ''' – [[қола]] дәуірінен сақталған [[зираттар]]. Қарағанды обл. Шет ауд. [[Киік]] т. ж. ст-нан оңт.-батысқа қарай 20 км, [[Үшқызыл]] тауынан оңт-ке қарай 2,5–3 км жерде орналасқан. 1957 ж. Орт. Қазақстан [[археол. экспедициясы]] (жетекшісі Ә.Х.Марғұлан) зерттеген. Қорымнан қола [[дәуірінің]] 120 қоршауы, ертедегі [[темір]] дәуірінің бір «мұртты» обасы және Түркі [[қағандығы]] кезеңінің үш қоршауы кездеседі. [[Қоршаудың]] біреуінің шығыс жағында тас [[мүсін]] бар. Қола дәуірінің қоршаулары, негізінен, [[төртбұрышты]], шаршы және дөңгелек пішінді, қырынан көмілген [[гранит]] тастардан құралған. Олардың ішіне бір немесе бірнеше тас жәшіктер салынған. Кейбіреуінде жәшік сыртындағы қоршау [[жұмыр]] тастардан қаланған. Қорымнан қола дәуірінің төрт қоршауы және ерте темір [[ғасырының]] «мұртты» обасы қазылып зерттелді. Қоршаулар ішінен 9 тас жәшік [[қабір]] ашылып, ішіндегі мәйіттердің көбі ертеде ұрланғандығы белгілі болды. Мәйіттер сол қалпы немесе отқа өртеп қою салттарымен жерленген. Бұзылмаған және жартылай ұрланған қабірлерден геом. өрнектер салынған, пішімі қола дәуірінің әр кезеңіне тән 5 бүтін, 2 сынық қыш ыдыс, тас, қола моншақтар, жоғ. басын тесіп, тұмар етіп таққан екі бақайшық, жыртқыш аңдардың тістері табылды. Осы заттарға қарап Е. қ-на адамдардың қола дәуірінің ерте кезеңінен бастап соңына дейін жерленгенін байқауға болады. Е. қ. «мұртты» үш обадан (диам. 12 м) және таға бейнелі мұрттардан (ұзындығының сол жағы 40 м, оң жағы 34 м) тұрады. Зерттеу барысында үлкен оба астындағы [[ұзынша]] шұңқыр көр ішінен ұз. 180 см-ге жуық, басы солт.-батысқа қаратып жерленген [[ер адамның]] сүйегі, шығыс обадағы тастар астынан өрнегі жоқ сопақша қыш ыдыс, ал ең кіші батыс обадан баланың аяқ сүйектері табылды. «Мұртты» оба мерзімі жағынан б.з.б. 5–3 ғ-ларға жатады. Е. қ. – қола дәуірі және ерте темір ғасырлары кезінде Сарыарқаны мекендеген тайпалардың оңт.-шығыс шекарасындағы ең ірі зираттарының бірі. Ол осы кезеңдерде адамдардың тек [[шаруаға]] жайлы Нұра, Сарысу өзендерінің бойын ғана емес, біртіндеп [[Бетпақдалаға]] дейінгі жерлерді игергенінің айғағы.
