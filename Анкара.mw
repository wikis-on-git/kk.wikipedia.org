Анкара

Анкара —Түркия Республикасының астанасы, екінші ең үлкен қаласы. Халқының саны жағынан Ыстанбулдан кейін, жер көлемі жағынан Конядан кейін екінші орын алады. 
Болу, Чанқыры, Кырыккале, Қыршеһир, Коня, Ақсарай мен Ескішеһир арасында орналасқан. 38°33'-40°47' солтүстік ендіктер мен 30°52'-34°06' шығыс бойлықтарының арасында орын алады. Батыстан шығысқа, солтүстілтен оңтүстікке қарай өтетін транзиттік жолдардың қиылысатын нүктесі болып саналады. Үлкен бөлігі Ішкі Анадолу аймағына қараса, қалған бөлігі Батыс Қаратеңіз аймағында жатыр.Телефон коды: 312.  

Анкараның жан саны ADNKS (Adrese Dayalı Nüfus Kayıt Sistemi — мекенжай бойынша халық санын тіркеу жүйесі) бойынша 2007 жылда 4 466 756 болды. Тұрғындардың 2.225.033-і еркек, 2.241.723-і әйел болып есептелді. 1978 жыл мен 1983 жыл арасында туылғандар халық санының ең көп бөлшегін құрап, жалпы саны 429.946-ға жетті. 
Күнделікті қала іші тасымалда қала әкімдігі қамтамасыз еткен автобустар мен жеке меншіктегі бағыттық көліктер (минибустар) қызмет көрсетеді. Қала әкімдігіне бағынышты көліктерде магниттік карт (карточка) қолданылады. Жеке көліктерде нақтылай ақша қолданылады. Қаладағы такси саны халықтың сұранысын қамтамасыз етуге жеткілікті . Таксилер тәулік бойы жұмыс істейді. Түнгі сағат  12-ден таңғы сағат 6-ға дейін таксилер түнгі бағамен қызмет көрсетеді.
