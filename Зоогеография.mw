Зоогеография - (зоо... және [[география]]) – Жер шарындағы жануарлар дүниесінің таралуы мен орналасу заңдылықтарын зерттейтін ғылым; биогеографияның бөлімі. З. ғылымының негізі 18 ғ-да қаланды. Құрлықтағы организмдерді З-лық тұрғыда жіктеуді [[Н.А.Северцов]] пен [[М.А.Мензбир]] экол. және тарихи тұрғыдан қарастырған. Құрлықтағы З-лық аудандастыруда В.Гептнердің жүйесі негізге алынды. Оның 2 варианты бар. Қазақстан фаунасын З-лық аудандастыру екіншісіне жатады. Бұл жіктелім бойынша құрлық жануарлары 8 облысқа бөлінеді: 1 – [[Жаңа Зеландия;]] 2 – [[Австралия]]; 3 – [[Полинезия]]; 4 – [[Неотропика]]; 5 – [[Эфиопия]], 6 – [[Мадагаскар]]; 7 – [[Үнді-Малай]]; 8 – [[Голарктика]]. [[Қазақстан]] [[Голарктика]] обл., [[Палеоарктика]] тармағының Орт. [[Азия]] провинциясына кіреді. Әр облыстың өзіне тән жануарлар дүниесі бар. Қазақстанды З-лық аудандарға жіктегенде И.А.Долгушин республика жерін мұндағы құстардың таралуына қарай, ал [[А.Л.Афанасьев]] сүтқоректілердің орналасуына қарай бөлді. [[Мұхиттар]] мен теңіздердің фаунасын аудандастыру ағылшын ғалымы [[Э.Форбстың]], неміс ғалымы А.Ортманның еңбектерінде сипатталады. Жануарларды З-лық аудандастырудың сирек кездесетін жануарлар мен түз хайуанаттарын қорғауды ұйымдастыруда (мыс., қорық, қорықша ұйымдастыру) маңызы зор. Қазақстанда З-лық ғыл.-зерт. жұмыстарымен Зоология институты айналысады.
