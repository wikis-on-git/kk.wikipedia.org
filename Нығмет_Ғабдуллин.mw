'''ҒАБДУЛЛИН Нығмет''' (26.12.1927, Ақмола обл. Атбасар ауд. Шұңқыркөл а. – 11.7.2005, Алматы қ.) – филологиялық ғылым докторы (1972), профессор (1975), Қазақстанның еңбек сіңірген қайраткері (1998). Қазақ пед. ин-тын (қазіргі Алматы мемл. ун-тін) бітірген (1950). 1950–69 ж. респ. баспасөз орындарында, 1962 жылдан жоғары оқу орындарында қызмет еткен. 1988–97 ж. Алматы мемл. ун-тінде кафедра меңгерушісі болды. «Қазіргі қазақ әдебиетінде жаңа адамды бейнелеу проблемалары» деген тақырыпта докт. дисс. қорғаған. Әдебиет мәселелеріне арналған «Шығарма арқауы – шындық» (1968), «Уақыт тынысы» (1981) зерттеулер кітабы, «Замандас келбеті» (1972), «Ғ.[[Мүсірепов]] – драматург» (1982) монографиялары жарық көрген.
