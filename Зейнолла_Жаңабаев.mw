ЖАҢАБАЕВ Зейнолла (18.6.1942 ж.т., [[Жамбыл обл]]. Талас ауд. Ойық а.) – физ.-матем. ғыл. докт. (1996), проф. (1997). ҚазМУ-ды (1964, қазіргі ҚазҰУ) және аспирантурасын (1966) бітірген. Тараз пед. ин-тында ассистент, аға оқытушы, доцент, кафедра меңгерушісі, декан, проректор, ректор (1968–81) қызметтерін атқарған. ҚазМУ-да [[доцент]], бөлім меңгерушісі (1981–2003) болды. Негізгі ғыл. еңбектері гидродинамика мен плазмадағы турбуленттілік, бейсызық және тепе-теңсіз құбылыстардың статист. теориясына арналған. Ж. сұйықтың фракталдық (көпіршіктік) қасиетін өзгерту арқылы ондағы электрлік қопарылыстың қысымын арттыру әдісіне респ. патентін алды; ғылымдағы жаңа іргелі бағыт – бейсызық физика мен синергетиканы Қазақстанда дамытудың бастаушысы болды. 100-ден аса жарияланымның, оның ішінде 2 монографияның авторы.
