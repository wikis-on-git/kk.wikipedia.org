'''Файл''' ({{lang-en|File}}) — дерек сақтаудың негізгі бірлігі болып табылады.

Файл компьютердің бір дерек жинағын екіншісінен айыруына мүмкіндік береді. Мәтін жазылған немесе суреті бар кез келген қағаз құжат сияқты, файл дерек жинағы болып табылады, ондағы деректі бөліп алуға, өзгертуге, жоюға, сақтауға я болмаса басып шығарғыш немесе [[электрондық пошта]] бағдарламасы сияқты шығару құрылғысына жіберуге болады. Файлдардың ішінде [[бағдарлама]], бағдарламада қолданылатын деректер немесе пайдаланушы жасаған құжат болуы мүмкін.

== Файл атауының кеңейтімі ==
Файл атауының кеңейтімі ({{lang-en|File name extension}}) файл атауындағы нүктеден кейін келеді де, файлда сақтаулы деректер түрін білдіреді. Мысалы, [[Windows]] жүйесінде файл атауларының үш әріпті кеңейтімі болады. ''Example.txt'' деген файл атауындағы кеңейтім ''.txt'' әріптері болады. Бұл кеңейтім осы файлдың мәтіндік файл екенін көрсетеді. Файлды сақтау кезінде кеңейтімді көрсету міндетті емес. Бағдарлама кеңейтімді өздігінен қосады.

== Файл түрі ==
Файл түрі ({{lang-en|File type}}) файл сипаттамасының белгісі. Файл түрі осы файлды ашу үшін пайдаланылатын бағдарламаны, мысалы, [[Microsoft Word]] бағдарламасын айқындайды. Файл түрлері файл атауының кеңейтімімен сәйкес келеді. Мысалы, ''.txt'' немесе ''.log'' деген кеңейтімі бар файлдардың түрі «[[мәтіндік құжат]]» болады да, оларды кез келген мәтін өңдегішті пайдалану арқылы ашуға болады.

[[Санат:Информатика]]
