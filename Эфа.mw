'''Эфа, Атпа Құмжылан''' (Echіs carіnatus) – сұржыландар тұқымдасының бір түрі. Солт. [[Африка]], Оңт., Оңт.-Батыс және Орта Азияда, ТМД елдерінде Каспий т-нің шығыс жағалауында, Қарақұм, Қызылқұм, Арал т. маңында, Өзбекстанның солт-н, Тәжікстанның оңт.-батысындағы шөлейтті және шөлді жерлерді мекендейді. Денесінің ұз. 50 – 60, кейде 80 см. Басы қырлы, ұсақ қабыршақтар жауып жатады. Екі бүйірі 4 – 5 қатарлы, ұсақ және жіңішке қабыршақты. Құйрықасты қалқаны ұзынша бір қатарға орналасқан. Арқасының түсі құмды-сұр түсті, қиғаш орналасқан бүйір қабыршақтары қаралау болады. Басының төбесі айқыш, өрнекті. Айыр тілі сезім қызметін атқарады. Э-ның қозғалмалы қабағы болмайды. Қабақтары түссіз, шыны секілді мөлдір көздерін жауып тұрады. Сондықтан да қабақ қақпай қарайды. Наурыз – сәуір айларында шағылысып, шілде – тамызда ұз. 10 – 16 см, 3 – 15 бала жылан туады. Құмтышқан, тышқан, кесіртке, құстар, көлбақа, жасыл құрбақа, ұсақ жыландармен, т.б. қоректенеді. Э-ның уы адам мен малға қауіпті, уын медицинада пайдаланады. Э. жылан уын алу үшін ауланады.
