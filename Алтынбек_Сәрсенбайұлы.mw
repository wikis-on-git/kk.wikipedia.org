[[Сурет:altynbek.jpg|180px|thumb|right|Алтынбек Сәрсенбайұлы]]
'''Алтынбек Сәрсенбайұлы''' (1962—2006) — Қазақстанның қоғам, мемлекет, саяси қайраткері.

[[1962]] жылы 12 қыркүйекте [[Алматы облысы|Алматы облысының]] [[Нарынқол]] ауданының Қайнар ауылында дүниеге келді.

[[1985]] жылы журналистика мамандығы бойынша М.С. Ломоносов атындағы [[Мәскеу мемлекеттік университеті|Мәскеу мемлекеттік университетін]] тамамдады. Университетті аяқтағаннан кейін Қазақ телеграф агеттігінде, «Арай-Заря» журналының редакторы, «Өркен-Горизонт» газетінің бас редакторы болып қызмет етті.

[[1992]] жылдан А. Сәрсенбайұлы Президент аппаратында, Қазақстан Республикасы Министрлер Кабинетінде жауапты қызметтер атқарды.

[[1993]] жылдан бастап он жыл бойы баспа, ақпарат және мәдениет саласының мемлекеттік органдарын басқарды. 1993 жылдан Баспа және ақпарат министрі, [[1995]] жылдан Баспа және ақпарат жөніндегі Ұлттық агенттіктің төрағасы, [[1997]] жылдан Қоғамдық келісім және ақпарат министрі, [[1999]] жылдан Қазақстан Республикасы қоғамдық келісім, ақпарат және мәдениет министрі.

1999 жылдың қаңтарынан [[2001]] жылдың желтоқсанына дейін Қазақстан Республикасы Қауіпсіздік кеңесінің хатшысы — Қазақстан Республикасы Президентінің Ұлттық Қауіпсіздік жөніндегі көмекшісі. 2002 жылдың қаңтарынан дипломатиялық қызметте, Ресей Федерациясындағы Қазақстан Республикасының Төтенше және Өкілетті Елшісі.

2003 жылдан бастап А.Сәрсенбайұлы өз еркімен Президентке отставкаға шығуға арыз беріп, қоғамдық-саяси қызметпен айналысты. 2003 жылдың қараша айында «Ақ жол» Демократиялық партиясының ІІІ съезінде бірауыздан тең төраға етіп сайланды. 2005 жылдың сәуірінен «Нағыз Ақ Жол» Қазақстан Демократиялық партиясының тең төрағасы. Алтынбек Сәрсенбайұлы — бірнеше кітаптар мен монографиялар авторы, саяси ғылымдар докторы.

[[2006]] жылдың 11 ақпанында Алтынбек Сәрсенбайұлы жанындағы екі көмекшісімен бірге Алматы қаласының сыртында [[Қазақстанның ұлттық қауіпсіздік комитеті|Қазақстанның ұлттық қауіпсіздік комитетінің]] арнайы тобы офицерлерінің қатысуымен жасалған қастандықтың нәтижесінде қаза болды

[[Санат:Қазақстан саясаткерлері]]
[[Санат:1962 жылы туғандар]]
[[Санат:2006 жылы қайтыс болғандар]]
