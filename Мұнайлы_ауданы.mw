[[File:Мунайлинский район.png|thumb|300px|Мұнайлы ауданы]]
'''Мұнайлы ауданы''' - Маңғыстау облыс 

Ауданның құрылуы. Елбасы Н.Ә.Назарбаевтың «Маңғыстау облысының әкімшілік-аумақтық құрылысындағы өзгеріс туралы» 2007 жылғы                   4 маусымдағы №338 Жарлығына сәйкес 2007 жылдың 1 шілдесінен Маңғыстау облысының құрамында жаңа әкімшілік-аумақтық бірлік Мұнайлы ауданы құрылды. Аудан әкімі – Қазақбаев Оспан Дәденұлы. Жалпы аудан аумағының көлемі- 492 189 га (жалпы облыс (16564191,2 га) аумағының 3%. Аудан орталығы – Маңғыстау селосы, облыс орталығынан қашықтығы 20 км. Облыс орталығы және басқа да аудандармен  теміржол және  автомобиль жол қатынастары бар.Халық саны. Аудан халқының саны 2010 жылдың 1 қаңтардағы жағдайына 67,0 мың адамды (облыс халқының 13,9 пайызы), жақында өткізілген халық санағы бойынша жобамен  75 мың адамды (облыс халқының 15,2 пайызы) құрап отыр.Әкімшілік-аумақтық бөлінісі. Аудан құрамына Ақтау қаласының Маңғыстау, Баянды, Қызылтөбе ауылдары және Өмірзақ ауылы жерлерінің бір бөлігі, сондай-ақ Маңғыстау облысы Маңғыстау, Қарақия және Тұпқараған аудандарының жер бөліктері кірді. Аудан Маңғыстау, Баянды селолары және Қызылтөбе, Дәулет, Атамекен, Басқұдық селолық округтерінен құрылған.Өнеркәсіп. 2009 жылдың қаңтар-желтоқсан айындағы шығарылған өнеркәсіп өнімдері қолданыстағы бағамен 18 355,6 млн.тенгені құрады,                     бұл 2008 жылдың есепті кезеңімен салыстырғанда 152,7 пайызды құрайды.Ауданда жобамен 2,4 млрд.теңгенің даму инвестициялық жобалары іске асырылды. Оның ішінде республикалық, облыстық және жергілікті бюджеттер есебінен 1,7 млрд. теңге, жерқойнауын пайдаланушы компаниялар есебінен ауданның әлеуметтік және инфрақұрылымдық дамуына 0,7 млрд.теңге  бағытталған.  Жерқойнауын пайдаланушы компаниялар есебінен Басқұдық, Атамекен ауылдарындағы газдандыру және электр желілерін қайта жарақтандыру жұмыстарына 0,4 млрд. теңге, Маңғыстау селосынан 50 пәтерлік тұрғын үй құрылысына 0,3 млрд. теңге қаржы жұмсалды.Негізгі капиталға инвестиция көлемі 13,7 млрд.теңгені құрады.Кәсіпкерлік Жергілікті кәсіпкерлікті дамыту және қолдау көрсету мақсатында «Тұран микрокредиттік ұйымы» ЖШС-не облыстық бюджеттен 70 млн. теңге қаржы бөлініп, жыл бойына 78 кәсіпкерге 97,8 млн. теңге несие берілді. 285 жаңа жұмыс орны ашылды.  2009 жылға аудандық салық басқармасында 1910 шағын кәсіпкерлік нысаны тіркелген, соның ішінде жұмыспен қамтылғандар саны 3115,                бұл 2008 жылмен салыстырғанда шағын кәсіпкерлік нысандарының орташа есеппен 1,6 есеге артқанын көрсетеді. Аудан бойынша азық-түлік бағалары үнемі бақылауда. Қазіргі таңда «Берекет» МКМ-імен шартқа отырған 9 сауда нүктесі бар, оның ішінде Маңғыстау селосында-1, Қызылтөбе селосында-2, Дәулет селосында-1, Басқұдық селосында-3, Баянды селосында-1 және Атамкен селосында-1 нүкте. Сонымен қатар әр сенбі күні Маңғыстау селосында, жексенбі күні Қызылтөбе селосында нарық бағасынан төмен сату мақсатында азық түлік пен көкіністердің жәрмеңкесі ұйымдастырылып келеді. Күнделікті халыққа қажетті азық-түлік қамтамасыз етілген. Ауданға қарасты азық-түлік өнімдерін өндірушілермен, ет, сүт өнімін өндірушілермен және жеміс-жидек өндіруші ауыл шаруашылығы қожалықтарымен өнімдерін төмен және бірқалыпты бағада сату үшін үш жақты меморандум жасақталды. Ауылшаруашылық тауарын өндірушілерге «Маңғыстауагросервис» МКК, «Қаржылай қолдау қоры» және «Казагрофинанс» акционерлік қоғамдары арқылы тауарлық несиелендіру жұмыстары жүргізілуде, осыған орай 23 ауыл шаруашылығы өнімін өндірушілерге 86,3 млн. теңге несие берілді.  Аудан климатының ерекшелігін ескере отырып 4 шаруа қожалығы 12 га жерге тамшылата суару технологиясын нығайту бойынша жұмыстар жүргізуде.Салық салу мақсатында Қызылтөбе, Маңғыстау, Атамекен, Басқұдық селоларының жерлерін аймақтарға бөлінді және алты селоның шекарасы анықталып, жер-шаруашылық орналастыру жұмыстары жүргізілуде.Мал шаруашылығы бойынша статистикалық мәліметтерге сәйкес ауданда мал басы саны – 23388, яғни 2008 жылмен салыстырғанда 2,5 есе өскендігі байқалады, соның ішінде: ірі қара мал – 433 (2008 жылы - 245), жылқы – 1079 (2008 жылы - 437), түйе – 1563 (2008 жылы - 683), қой – 16942 (2008 жылы - 5955), ешкі – 3371 (2008 жылы - 1986). Халықты әлеуметтік қорғау. 2010 жылдың 1 қаңтар жағдайына                466 жаңа жұмыс орны құрылды, ақылы қоғамдық жұмысқа 276 адам тартылып, қайта даярлауға 42 жұмыссыз жіберілді, республикалық бюджет қаржысы есебінен «Болашақ» оқу орталығында әр түрлі мамандықтарға 16 адам оқытылуда. Жыл басынан бері жұмыспен қамту және әлеуметтік бағдарламалар бөлімімен «Жол картасы» жобасы бойынша 401 адам әлеуметтік жұмыс орнына жіберіліп, 98 адам жастар тәжірибесіне тартылды.  Алынған шаралардың нәтижесінде жұмыссыздардың жалпы деңгейі 0,7%-дан 0,4%-ға дейін түсті немесе облыс бойынша бірінші орындағы көрсеткіш. Аудандағы 3012 адаммен қамтылған 37 кәсіпорынмен Меморандум жасалынды.  Ағымдағы жылдың мамыр айынан бастап мүмкіндігі шектеулі балаларға әлеуметтік қолдау көрсету мақсатында, әлеуметтік бағдарламалар бөлімінің жанынан 97 баланы қамтитын оңалту бөлімшесі өз қызметін бастады.Есепті кезеңде 857 аз қамтылған азаматтарға 15,2 млн.теңге көлемінде атаулы әлеуметтік көмек, 18 жасқа дейінгі  763 балаға 5,0 млн.теңге  көлемінде балалар жәрдемақысы, 1336 отбасына 13,3 млн. теңге көлемінде тұрғын үй жәрдемақысы төленді. Аз қамтылған отбасыларынан 18 студент Қазақстан Республиканың жоғарғы оқу орындарында облыс әкімінің грантымен оқуда. Жалпы халықты әлеуметтік қорғау бағытында ауданымызда әлеуметтік көмектің 15 түрі бойынша қаржылай көмек көрсетіліп келеді. Аталған бағытта 2009 жылғы бюджетте 90, 3 млн.теңге жоспарланған.Бюджет. Биылға нақтыланған аудан бюджеті 3 541,4 млн. теңгені құрайды, соның ішінде облыстық бюджеттен бөлінген субвенция 309,8 млн теңге, республикалық және облыстық бюджеттен бөлінген нысаналы трансферттер сомасы 1892,0 млн. теңге. Бұл 2008 жылдың осы кезеңімен салыстырғанда 1,3 есе ұлғайғандығын көрсетіп отыр. Аудан бюджетінің ұлғаюы, ауданның әлеуметтік экономикалық жағдайын жақсарту бағытында бірқатар ірі жобалардың іске асырылуда екендігінің айғағы. Ағымдағы жылы қаржыландырудың барлық көздерінен 2435 млн. теңгенің 67 жобасы іске асырылды. Сонымен қатар Елбасының 6-наурыздағы жолдауына сәйкес «Жол Картасы» жобасын іске асыру мақсатында Мұнайлы ауданына республикалық бюджеттен үш бағытта 468,7 млн. теңге трансферт бөлінді. Бірінші бағыт – мектептерді және басқа да әлеуметтік объектілерді жөндеу, екінші бағыт - село, селолық округтерде әлеуметтік жобаларды қаржыландыру, оның ішінде мәдениет объектілерін күрделі жөндеу, елді мекендерді көркейту және тазалығын қамтамасыз ету. Үшінші бағыт -  әлеуметтік жұмыс орындары мен жастар тәжірибесі бағдарламсын кеңейту.Осы жобаларды іске асыру барысында 1434 жұмыс орнын құру жоспарланып, есепті кезеңге 1221 адам жұмысқа тартылды.«Жол Картасы» жобасы аясында Маңғыстау селосындағы №1 орта мектеп пен 90 орындық балабақша ғимараты, Қызылтөбе селосындағы №2 орта мектептің ғимараты мен жылу трассасы және Баянды селосындағы №3 орта мектептің ғимаратына күрделі жөндеу жұмыстары жүргізілді. Сонымен бірге мәдениет объектілерін, Қызылтөбе селосындағы 210 орындық «Маңғыстау» мәдениет үйі мен Баянды селосындағы ауыл клубын күрделі жөндеу жұмыстары жүргізілді. Елді мекендер тазалығын қамтамасыз етуге бөлінген қаржы есебінен Қызылтөбе, Атамекен, Даулет, Баянды селоларындағы стихиялық қоқыстарды шығару, көркейтуге бөлінген қаржы есебінен Маңғыстау, Қызылтөбе, Даулет селоларында спорт алаңдарын жасақтау жұмыстары жүргізілді. Дегенменде жыл қорытындысы бойынша жергілікті бюджеттің шығындары адам басына шаққанда 52,0 мың теңгені құрады, бұл облыс бойынша ең төменгі көрсеткіш. Аудан құрылған екі жыл ішінде жергілікті бюджетке түсетін түсімдер көлемін ұлғайту мақсатында салық басқармасымен заңды және жеке тұлғаларды тіркеуге алу жұмыстары тұрақты жүргізілуде. Сонымен бірге аудан көлемінде ірі өндірістік кәсіпорындар тіркелмеген. Қазіргі таңда салықтың негізгі бөлігі шағын кәсіпкерлер субъектілері есебінен түскен түсімдер құрайды. Осы екі жыл ішінде аудан халқы 49 мыңнан 68 мың адамға өсіп отыр. Білім беру. 2009 жылы білім саласы бойынша  шығындар 1 178 млн. теңгені құрады немесе аудан бюджетінің 48%. Ауданға қарасты селолық округтердегі жасөспірімдер саны – 22740, соның ішінде мектеп жасындағылар – 14867, оның 7446-ы аудан мектептерінде; 4790-ы Ақтау қаласының мектептерінде; 2631-і кәсіптік мектептер мен колледждерде білім алуда. Жасөспірімдердің бос уақытын тиімді пайдалануды ұйымдастыру бағытында Қызылтөбе, Атамекен селоларында аула клубтарының жұмыстары жүргізілуде. Бүгінгі күнге клубтарда 7 үйірме жұмыс жасайды, оған 500 бала тартылған. Биылғы жылы аудан бойынша жалпы білім беру орта мектептерінің түлектері арасында өткен Бірыңғай Ұлттық Тестілеу көрсеткіші 69,1 баллды құрады. Бұл көрсеткіш 2008 жылғы көрсеткішпен салыстырғанда 6,3 баллға жоғары, ал 2007 жылғы көрсеткішпен салыстырғанда 12,8 баллға жоғары болды.2009 жылы Дәулет селосынан және Қызылтөбе-2 тұрғын үй массивінен 960 орындық орта мектептер салуға облыстық бюджеттен 1 000,0 млн. теңге, Лицей мектебіне спорт залқұрылысының ЖСҚ жасақтауға аудандық бюджеттен 6,5 млн. теңге қаржы бөлінді. Сонымен қатар «Нұрлы Көш» бағдарламасына сәйкес Батыр селосынан салынатын 960 орындық орта мектеп пен 280 орындық балабақша құрылысына ЖСҚ жасақтауға қаржы бөлініп, тиісті жұмыстар атқарылуда. Маңғыстау селосының Маңғыстау-4 тұрғын үй массивінен салынатын 1200 орындық орта мектептің құрылысы басталды.Білімді ұрпақ тәрбиелеудің алғашқы сатысы мектеп алды тәрбиелеу ошақтарынан басталады десек, аудан көлеміндегі балалар бақшасы тұрғындар сұранысын қанағаттандырмайды. Аудан бойынша мектепке дейінгі балаларды   бала бақшамен қамту – 4%. Алдағы уақытта бала бақша желісін көбейту масатында бірқатар жұмыстар атқарылуда. Маңғыстау селосындағы бұрынғы Ақтау қаласының бой үйрету орталығы орналасқан ғимаратты 100 орындық балалар бақшасына қайта жарақтандыру жұмыстары басталды. Ал қолданыстағы «Балдырған» балалар бақшасы «Жол картасы» жобасы бойынша күрделі жөндеуден өткізілді. Сонымен бірге 2010 жылға Баянды, Қызылтөбе ауылдарында 280 орындық балалар бақшасын салу және аудандағы 3 жалпы орта білім беру мектептері жанын 150 орындық шағын орталықтар ашу жоспарлануда.Аудандағы жалпы білім беру мектептерінің материалдық-техникалық базасын заман талабына сай жабдықтау мақсатында жыл сайын республикалық және жергілікті бюджеттерден қаржы тұрақты бөлініп келеді. Ағымдағы жылы бұл бағытта 9,6 млн.теңге қаржы бөлінді. Сонымен бірге облыстық бюджеттен оқу әдістемелік кітаптармен және оқулықтармен жабдықтауға 11,8 млн.теңге қаржы қарастырылған. Денсаулық сақтау саласында аудан бойынша туу көрсеткіші 1718, яғни өткен жылмен салыстырғанда туылған сәби саны 193 балаға өскені байқалады.Ауданға келген халықты тексеру нәтижесі бойынша, өткен жылмен салыстырғанда өкпе ауруымен ауыратындар құрамы 14 адамға көбейді. Бұл соңғы жылдарда ауданға отандастарымыздың  келуінің күрт өсуімен түсіндіріледі. Елді мекендердегі тұрғындар санының ұлғаюы денсаулық саласы бойынша қызмет көрсету орталықтарын көбейтуді қажет етеді. Осыған орай, аудан орталығынан қашық орналасқан Маңғыстау-5 және Қызылтөбе-2 тұрғын үй массивтерінде қызметтік орын жайды жалдау арқылы бастапқы медициналық қызмет көрсету орталықтары ашылды. 2009 жылдың қортындысы бойынша ана мен бала өлімі және туберкулез ауруы көрсеткіші облыс көлемінде ең төменгі нәтижені көрсетіп отыр. Кемшілікті мамандар ауданда демографиялық өсімнің жоғарылығынан, медициналық мекемелердің және дәрігерлердің аздығынан деп түсіндіруде. Осыған орай, халыққа сапалы медициналық қызмет көрсету мақсатында, облыстық бюджеттен 150 төсек –орындық аудандық аурухананың, 250 келушілерге арналған аудандық емхананың және Қызылтөбе-2, Маңғыстау -5 тұрғын үй массивтерінде медициналық пункттің құрылыстары үшін ЖСҚ жасақтауға қаржы бөлу қарастырылды. Мәдениет және спорт. Биылғы облыстық «Маңғыстау жұлдыздары» фестивалінде аудан көркемөнерпаздары, өздерінің кәсіби деңгейлерінің жоғары екендігін тағы бір рет дәлелдеп, арнайы Қаржау Тұрсынұлы атындағы жүлдемен марапатталды. Ауданымыздың көркемөнерпаздарымен қатар спортшыларымыз да биік тұғырлардан көрініп облыс, аудан көлеміндегі жарыстардан жүлделі орындардан көрінуде. Ауданда құқықтық тәртіпті күшейтуге үлкен көңіл бөлінуде. Азаматтардың тыныштығы мен қоғамдық тәртіпті қамтамасыз ету үшін полицияның материалдық техникалық жағдайын нығайту мақсатында аудандық ішкі істер бөлімінің жаңа ғимараты пайдалануға берілді. Штат саны 40 бірлікке көбейтілді. Сонымен қатар Ұлттық  Қауіпсіздік Комитетінің Мұнайлы аудандық бөлімшесіне жаңа ғимарат пайдалануға берілді. Ағымдағы жылы ауданымызда қорғаныс істер жөніндегі бөлімі құрылып, жалпыға бiрдей әскери мiндеттi атқару шеңберiндегі iс-шараларды ұйымдастыруда.  

[[Санат:Маңғыстау облысы]] [[Санат:Қазақстан аудандары]]

[[bg:Мунайлински район]]
[[en:Munaily District]]
[[ms:Daerah Munaily]]
[[ru:Мунайлинский район Мангистауской области]]
