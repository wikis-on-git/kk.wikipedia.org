'''Иіс газы''', СО – түссіз, иіссіз улы газ. Тығыздығы 1,25 кг/м3; қайнау t 191,5°С; балқу t 205°С. Суда нашар ериді. Ауада үлкен мөлшерде жылу шығарып жанады. Иіс газдан өндірісте қатты отынды газификациялау арқылы алады (жанғыш, генераторлық, су, жарық газдары). Бұл газдар жоғары калориялы отын ретінде, спиртті, көмірсутектерді, альдегидтерді, синтетика бензинді, т.б. заттарды синтездеуде қолданылады. Иіс газдар көміртектің немесе оның қоспаларының ауа жеткіліксіз болған жағдайда жану кезінде (әдетте, пештің жаппасын ертерек жауып қойғанда, т.б. жағдайларда) пайда болады. Иісті газмен уланудың алғашқы белгісі – бас ауырады және айналады, одан кейін [[адам]] есінен танады. Мұндай жағдайда таза ауа қажет. Өндірістік бөлмелерде Иіс газының концентрациясы 30 мг/м3-ден аспауы керек.
