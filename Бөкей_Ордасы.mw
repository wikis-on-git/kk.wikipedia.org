'''Бөкей хандығы''' — [[Ресей империясы]]ның вассалы ретінде [[Еділ]] мен [[Орал өзені]] аралығында 1801 ж. құрылған.

Хандық сұлтан [[Бөкей Нұралыұлы]]ның есімімен аталды. Хандықта [[Кіші жүз]]ден шыққан 5 мың семья болды, [[19 ғ.]] [[1850 жж.|50 жж.]] Бөкей ордасында 300 мың адам тұрды (50 мың семья).

Бөкей хандығында хан билігі институты, екі ханның Бөкей хан мен оның баласы Жәңгір ханның басқару кезеңін қосып есептегенде 45 жылға созылды. Жәңгір хан өлгеннен кейін хан билігі қысқартылып, басқару уақытша Кеңеске өтті. Ішкі Орданы қадағалауды Орынбор әскери губернаторы және Россия империясының Сыртқы істер министрлігі іске асырды.

Бөкей хандығы Ресей үшін мал, ет, жүнмен жабдықтаушы болды. Хандықта ақша-тауар қатынасының дамуы қоғамның әлеуметтік-экономикалық құрылымының өзгеруіне, рулық-қауымдық шаруашылықтың қалдықтарын жоюға ықпал етті.

Бөкей хандығы құрылуының алғашқы жылдарынан бастап шұрайлы тәуір жайылымды жерлерде хан өз туыстары мен хан сарайындағы ақсүйектерге бөліп берді. Өйткені бөкейдің — Ішкі орданың хандары тақты ұзақ ұстап отыра алмайтындарын түсінді. Арнайы билік аппараты құрылды (уақытша Кеңес), орталықта және жергілікті жерлерде жазбаша іс жүргізу енгізілді. Сонымен бірге, хан қазынасының пайдасына халыққа салық салудың қатал жүйесі іске асырылды.

Бөкей хандығының тарихында Жәңгір ханның билік еткен кезеңі анағұрлым елеулі із қалдырды. [[1841]] ж. Қазақстан тарихында алғаш рет Нарынқұмда балаларды екі тілде — қазақ және орыс тілінде оқытатын ұлттық азаматтық мектеп құрылды.

[[1844]] ж. Қазақ жастарының Ресейдің жоғары оқу орындарында оқуы үшін вакансиялық орындар алынды. Осы уақытта көшпелі және жартылай көшпелі қазақ халқына қызмет ететін дәріхана және емдеу орны, өте сирек кездесетін экспонаттары бар қару-жарақ музейі ашылды.

Бөкей хандығынан шыққан көрнекті композиторлар [[Құрманғазы]] мен [[Дәулеткерей]] Қазақстанның мәдениеті мен қоғамдық ойының тарихында орасан зор рөл атқарды.

[[Санат:Қазақстан тарихы]]
