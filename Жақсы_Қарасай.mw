'''ЖАҚСЫ ҚАРАСАЙ''' — Шығ. Каспий алабындағы өзен. [[Атырау]] обл-ның Жылыой және Маңғыстау обл-ның Бейнеу ауд-дары шекарасымен ағады. өз. 84 км, су жиналатын алабы 937 км2. Каспий маңы ойпатының шығыс жағындағы Желтау (221 м) және Көлеңкелі (198 м) тауларынан бастау алады да, Манайсор ойысына құяды. Қар және бұлақ суымен толығады. Тар арнасы шөлейт жазыққа шыға кеңейеді, жайылмасы енді келеді. Жылдық орташа су ағыны 0,09 м3/с. Шілде айынан бастап тартылып, ойдым-ойдым жылғаларға бөлініп қалады. Суын мал ішеді, алабы жайылым және көктемгі шабындық. 
Қ. Карпеков
