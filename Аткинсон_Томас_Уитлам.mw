'''Аткинсон Томас Уитлам''' (6.3.1799, [[Англия]], [[Йоркшир]] – 13.6.1861, Кент қаласы) – ағылшын саяхатшысы, суретші. Қазақстанның бірқатар жерлерінде (1848–52) болып, тарихи-этнография, география зерттеулер жүргізген. Аткинсонның осы зерттеулері кейін 1858 ж. [[Лондон|Лондонда]] жарық көрген «Шығыс және Батыс Сібірдегі зерттеулер» атты екі томдық еңбегіне енді. Бұл еңбегінде [[Семей]], [[Аягөз]], [[Қапал]], [[Алматы]] қалалары мен бекіністеріндегі жергілікті тұрғындардың шаруашылығы, тұрмыс-салты, әдет-ғұрпы, Шыңғыстау күміс кені, балыққа бай [[Зайсан көлі]] жөнінде көптеген деректер бар. 1860 ж. қазақтардың рухани өміріне қатысты құнды деректері мол «[[Амудария]] бойымен саяхат» атты кітабы жарыққа шықты.
