'''Дахшлейгер Григорий Феодорович''' (2.9.1919, [[Украина]], Одесса қаласы – 1.8.1983, [[Алматы]] қаласы) – тарих ғылымдарының докторы (1966), профессор (1968), Қазақстан Ғылым Академиясының корр. мүшесі (1972). Одесса мемлекеттік университетінің тарих факультетін бітірген (1941). [[Аягөз|Аягөздегі]] ([[Шығыс Қазақстан облысы]]) орта мектепте мұғалім болып жұмыс істеген. 2-дүниежүзілік соғысқа қатысқан (1942–45). 1950–83 ж. Қазақстан Ғылым Академиясының Тарих, археология және этнологиялық институтында ғылым хатшы, аға ғылым қызметкер, бөлім меңгерушісі, институт директорының ғылым жұмыстар жөніндегі орынбасары болды. Ғылым-зерт. жұмыстары 20 ғ-дың 1-жартысындағы Қазақстан ауылдарындағы әлеум.-экон. өзгерістер, Қазақстан тарихының тарихнамасы, тың игеру мәселелеріне арналған. «Социально-экономические преобразования в ауле и деревне Казахстана (1921–1929)» деген тақырыпта докторы дисс. қорғаған. Қазақ КСР-і Мемлекеттік сыйл. (1979) және [[Қазақ КСР]]-і Ғылым Академиясының [[Уәлиханов Шоқан|Ш.Уәлиханов]] атындағы сыйлығының (1982) лауреаты. [[Қызыл Жұлдыз]] орденімен марапатталған.
