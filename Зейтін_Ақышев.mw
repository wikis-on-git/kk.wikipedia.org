'''Ақышев Зейтін (1911 – 1991)'''

18 сәуірде [[Павлодар облысы|Павлодар облысының]] [[Баянауыл ауданы|Баянауыл ауданында]] туған. 1931 жылы Баянауыл аудандық оқу бөлімінің іс жүргізушісі, кейін оның инспекторы, жеті жылдық мектептің мұғалімі, директоры болды. 1939 жылы [[Семей]] педагогикалық институтының [[физика]]-[[математика]] факультетін бітіріп, [[Павлодар]], [[Талдықорған]] облыстық оқу бөлімдерінің меңгерушісі қызметін атқарды. [[Алматы|Алматыдағы]] Оқу-педагогика баспасында аға редактор, редакция меңгерушісі, Бас редактор болды. 1955 – 1960 жж. [[Қаз КСР|республикалық]] «Қазақстан мұғалімі» газетінің редакторы, 1965 – 1969 жж. [[Қаз КСР|Қазақ КСР]] Министрлер Кеңесінің аппаратында аудармашы редактор, ал 1970 – 1972 жж. [[Қазақ кеңес энциклопедиясы|Қазақ Совет энциклопедиясының]] Бас редакциясында аға [[Ғылым|ғылыми]] редактор болды.

1930 жылдың май айында «Ағаш үй» атты тұңғыш өлеңі [[Павлодар|Павлодардың]] оқругтік «Колхоз» газетінде басылды.

Содан бергі жылдар ішінде бірнеше әңгіме, повесть, романдары жеке-жеке жарық көрді. Бірталайы [[Орыс тілі|орыс тіліне]] аударылды.

Драматургия саласында да ([[Байжанұлы, Жаяу Мұса|«Жаяу Мұса»]], «Келіндер») еңбек етті. В. Панованың «Кружилиха» романын (1952), А. Куприннің «Жекпе-жек» повесін (1955), Я. Коластың «Талап атай» повесін (1956), т.б. [[Қазақ тілі|қазақ тіліне]] аударды.

''''' Шығармалары: '''''

*Біздің шамшырақтар. Очерктер. А., 1962;
*Достарым менің. Әңгімелер мен повестер. А., «[[Жазушы]]», 1967;
*Ақбел асуы. Роман. А., «Жазушы», 1975;
*Жесірлер. Бұршақ соққан жер. (Дилогия). А., «Жазушы», 1973, 1976;
*[[Жаяу Мұса]]. Роман. А., «Жазушы», 1981.

''''' Қолданылған әдебиет '''''

«Қазақстан жазушылары: ХХ ғасыр». Анықтамалық. – Алматы: «Ана тілі» баспасы ЖШС. 2004 – 392 бет.

[[Санат:Қазақ жазушылары]]
[[Санат:Қазақстан әдебиеті]]
