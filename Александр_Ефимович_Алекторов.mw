'''Александр Ефимович Алекторов''' (1861—1918) — ресейлік ориенталист, қазақ тарихын, мәдениетін, этнографиясы мен фольклорын жинап зерттеуші.

Қазан университетінің архелология, тарих және этнография қоғамының мүшесі.

Алекторов А.Е. қазақ халқының талантын, дәстүрін, өнерін, музыкасын, фольклорын жоғары бағалады. Алекторов қазақ этнографиясы, тарихы бойынша көптеген ғылыми жұмыстардың авторы, қазақ халқының мәдениет, тұрмыс-салтының үлкен білгірі. Мал шаруашылығы, жер, әдет-ғұрып, халық медицинасы, ойындар, фольклорлық әндер және қазақтардың ақындық творчествосынан бай материал жинады және оны жариялаумен айналысты.
