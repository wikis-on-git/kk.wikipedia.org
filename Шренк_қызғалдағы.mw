[[File:Тюльпан Шренка.JPG|thumb|250px|right|Шренк қызғалдағы]]'''Шренк қызғалдағы''' ({{lang-la|Tulipa Schrenkii}}) — лалагүлділер тұқымдасына жататын көп жылдық баданалы өсімдіктер туысы. 

Баданасы жұмыртқа тәрізді, жуандығы 3 сантиметрге дейін жетеді. Сағағы жіңішке, биіктігі 30 см. Жапырақтары 3-4, ланцет тәрізді, жіңішке сопақша келген гүлінен сәл ұзын. Гүлдері ірі, ақ, қызыл не сары түсті. Гүлдерінде қара, ақ немесе сарғыш дақтар болады. Дәндерімен көбейеді. Мамырда гүлдейді, маусымда жемісі пісіп жетіледі. Қауашағы доғал пішінді. Тасты-қиыршықты жерлерде және беткейлерде өседі. 

Қазақстанның барлық өңірінде өседі. Шренк қызғалдағы — әсемдік өсімдік, алқабы жылдан-жылға қысқарып келеді. Жер жырту және егісті жедел игеру салдарынан оның қоры жылдан-жылға азаюда. Қызғалдақ Қазақстанның "[[Қызыл кітап|Қызыл кітабына]]" енгізілген.

[[Санат:Өсімдіктер]]

[[ru:Тюльпан Шренка]]
