'''Иірсу темір кені''', [[Оңтүстік Қазақстан облысы]] Түлкібас ауданында, Мыңшұңқыр антиклиналінің орталық бөлігіндегі төменгі тас көмір кезеңінің әктас пен доломиттерінде орналасқан. Кен алаңында 270 – 700 м тереңдікте, қабат, линза және діңгек пішінді 12 кен денесі анықталған. Олардың ұзындығы 170 – 1700 м, қалыңдығы 6 – 40 м. Негізгі кен минералдары: магнетит, пирит, халькопирит, пирротин, кобальтин, сфалерит, галенит. Кентастағы темірдің мөлшері 30 – 60%, мыс 0,32 – 0,93%. Барланған [[темір]] кентасының жалпы қоры 327,1 млн. т, мыс 260,9 мың т. Кен орны толық барланып бітпеген.
