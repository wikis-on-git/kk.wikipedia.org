[[Image:Otto Liman Von Sanders.jpg|thumb|right|Генерал-лейтенант Отто Лиман фон Сандерс]]

[[Генерал-лейтенант]] '''Отто Лиман фон Сандерс''' ([[1855]] жылғы [[ақпанның 17]]-сі, - [[1929]] жылғы [[тамыздың 22]]-сі) — [[Бірінші дүниежүзілік соғыс]] кезінде [[Османлы империясы]]на кеңесші және әскери қолбасшы ретінде қызмет еткен [[Алмания|неміс]] генералы және Османлы маршалы («Лиман паша»).

[[Померания]]дағы [[Штольп]] қаласында туған. Әкесі — [[Яһудилер|яһуди]] ұлтынан шыққан [[Пруссия]] ақсүйегі және помещигі.<ref>Bernt Engelmann,"Germany without Jews". Translated from German by D.J. Beer, New York: Bantam Books, 1984, p. 132</ref> Ақсүйек отбасыларынан шыққан басқа да көптеген пруссиялықтар сияқты, ол да әскер қызметіне еніп, генерал-лейтенант шеніне дейін өсті. Өзінен бұрын бірнеше пруссиялық генералдар сияқты, (мысалы, [[Һельмут фон Мольтке (үлкені)|фон Мольтке]] және [[Сольмар барон фон дер Гольц|барон фон дер Гольц]] сияқты) ол [[1913]] жылы [[Османлы империясы]]ндағы Германия әскери миссиясының жетекшісі болып тағайындалды. Ол кезде Османлы империясының өз әскерін еуропалық үлгі бойынша қайта құруға тырысып жүргеніне 80 жыл болған еді. Лиман фон Сандерс түріктерге осыны істеуге көмектескен ең соңғы неміс болды.

Басында Лиман Османлы әскері және саяси басшылығы туралы қалыптасқан пікірі онша жоғары болмады. [[1914]] жылдың шілдесінде (соғыстың дәл алдында) [[Енвер паша]] оған [[Германия]]мен одақтасуды ұсынды. [[Германия]]ның [[Истанбул]]дағы елшісі [[Һанс барон фон Вангенһайм|Һанс фон Вангенһайм]] Лиман фон Сандерспен кеңескеннен соң Енвер пашаның ұсынысын кері қақты. Олар Османлы әскері әлсіз, үкіметтің жұмсайтын ақшасы аз, ал жасайтын жетекшілігі талапқа сай емес деген қорытындыға келген болатын. Алайда [[1914]] жылғы [[тамыздың 1]]-інде немістер және Османлы үкіметі одақ құру туралы құпия келісімге қол қойды. Сол келісімнің шарттарының бірі бойынша, Германия әскери миссиясы Османлы қару күштерінің әскери операцияларына «айтарлықтай әсер» ете алатын болып келісілді.<ref name=fromkin>''A Peace to End All Peace: The Fall of the Ottoman Empire and the Creation of the Modern Middle East'' David Fromkin. Owl Books. 636 pages. 2001. ISBN 0-8050-6884-8</ref> Басында бұл әсер мүлдем жоқ десе де болатын еді. Бірақ Енвер паша мен [[Аһмед Джемаль|Джемаль паша]] жеңіліске ұшырай бастаған соң, неміс әскери миссиясы Османлы әскерін басқаруды өз қолына ала бастады.

Османлы әскері ақыры соғысқа енген соң (оған дейін екі ай бойы [[Антанта]]ның әскерлерімен ашық қақтығыстан жалтарып келген болатын), Енвер паша Лиманға [[Карс]] қаласын қорғап отырған Ресей әскери құрамасын қирату туралы жоспарымен бөліседі. Лиман оған бұны істемеуді сендіріп бағады, бірақ Енвер паша оның кеңесіне құлақ аспай, Османлы әскерін Карсқа қарай бағыттайды. Онда болған шайқас [[Сарыкамыш шайқасы]] Османлы әскерінің Бірінші дүниежүзілік соғыс кезінде бастан кешірген ең ауыр жеңілістерінің бірі болды. [[Джемаль паша]]ға [[Суэц каналы]]н шабуылдау туралы бұйрық берілді, оның жеке әскери кеңесшісі неміс [[Фридрих барон Кресс фон Крессенштайн]] болды. Суэцке жасалған шабуыл да сәтсіз, бірақ үлкен шығынсыз аяқталады.

Сәтсіздікке ұшыраған Енвер паша Истанбулға қайтып оралып, Османлы астанасының айналасының қорғанысын қолға алады. Алайда орасан зор [[Біріккен Патшалық|британиялық]] және [[Франция|француз]] флоты [[Дарданелл бұғазы]]ның бойындағы Османлы зеңбірек форттарын қиратып тастағаннан кейін ([[1915]] жылғы [[наурыздың 18]]-і), Енвер қолбасшылықты Лиман фон Сандерске тапсырады. Османлы астанасын қорғау ісі енді неміс генералының қолына өтеді.

{{main|Дарданелл жорығының кезіндегі әскери теңіз операциялары}}
{{main|Галлиполи шайқасы}}

Лиманның қорғанысты ұйымдастыруға уақыты аз болды, бірақ оның екі ұтымды жайты болды. Біріншісі, 84 000 жақсы жарақталған жауынгері бар, алты дивизиядан тұратын Османлының 5-ші армиясы қолда бар ең жақсы әскер еді. Екіншісі, Антантаның қолбасшыларының жасаған қателіктері. Өздерінің зор флотымен бұғаздар арқылы өтіп Истанбулға тіке шабуыл жасаудың орнына, британия және француз адмиралдары жаяу әскер алдымен Дарданелл түбегін басып алуы керек, сонда кемелер [[Мармара теңізі]]не еш қарсылықсыз өте алатын болады деп шешті. Лиманның дайындалуға тек бір ғана ай уақыты бар еді. Содан соң, [[1915]] жылғы [[сәуірдің 15]]-інде британиялықтар [[Һеллес мүйісі]]нде үлкен қолмен жағаға келіп түсті. Лиманның осы кезде қабылдаған ең дана шешімдерінің бірі — [[Мұстафа Кәмәл]]ді (ол кейінірек Ататүрік деген атпен белгілі бола бастайды) 19-шы дивизияның қолбасшысы етіп тағайындауы. Кәмәлдің дивизиясы Османдықтарды толық күйреуден сақтап қалды. Британия әскерлері келіп түскен күні олар аустралиялық және жаңа зеландиялық әскерлер келген жердің айналасындағы жотаны басып алады.Кәмәл олар төндірген қауіпті түсініп, сол жотаны жаудың қолына түсірмеуге өзінің әскерлеріне дем беріп жүрді. Келесі бес ай бойы үзбей шабуыл жасаса да, олар сол жотаны ұстап қалды. 

1915 жылдың сәуірінен қарашасына дейін Лиманның бекінген әскерлері көптеген шабуылдарға тойтарыс беруге мәжбүр болды. Британиялықтар [[Сувла жағасы]]нда тағы бір рет әскер әкеліп түсірді, бірақ Османлы әскерлері оларға сонда да тойтарыс берді. Осы операцияның кезіндегі британиялықтардың қол жеткізген жалғыз ғана табысы — олардың өз әскерлерін сол жерден көп шығынсыз әкете алғаны болды. Сонымен бұл шайқас Османлы әскері үшін зор жеңіс болып, сол жеңіске генерал Лиман фон Сандерстің қосқан үлесі де елеусіз қалған жоқ.

1915 жылдың басында Османлы империясындағы Германия әскери миссиясының бұрынғы жетекшісі барон фон дер Гольц Истанбулға билігі шектеулі [[V-ші Меһмед]] сұлтанға әскери кеңесші ретінде қызмет етуге келді. Оның Лиман фон Сандерспен қарым-қатынастары жақсы болмады, әрі ол соғыс кезінде Османлы империясын басқарған үш пашаны (Енвер, Джемаль және [[Меһмед Талат Паша|Талат]]) да жақтырмады. Барон британиялықтарға қарсы шабуылдар ұйымдастыруды ұсынды, бірақ Антанта мүшелері Османлыларға үш жақтан (Дарданелл, [[Кавказ жорығы|Кавказ фронты]], [[Месопотамия жорығы|Месопотамия фронты]]) соққы бергенде ол шабуылдар туралы жоспарлар аяқсыз қалды. Енвер паша 1915 жылдың қазанында оны Месопотамияға әскерді басқаруға жіберді, осылайша Лиман кәрі бароннан құтылды. (Гольц сонда алты айдан кейін қайтыс болды).

Соғыстың соңғы жылында, 1918 жылы Лиман фон Сандерс [[Палестина]]дағы Османлы әскерінің үстінен қолбасшылықты қабылдап алды. Оның бұрынғы қолбасшысы неміс генералы [[Ерих фон Фалькенхайн]] 1917 жылдың соңында британиялық [[Едмунд Алленби, 1-ші Алленби виконты|генерал Алленбиден]] жеңілген болатын.

{{main|Синай және Палестина жорықтары}}
Османлы әскерінің қуатының төмендеуі Лиманның көп жоспарларының жүзеге асырылуына кедергі болды. Оның басшылығындағы әскердің қорғаныс позицияларын алып, британиялықтардың шабуылын күтуден басқа шарасы қалмады. Шабуыл ақыры келді де; генерал Алленби бүкіл әскерін төккенде, Османлы әскері бір апта шайқастың нәтижесінде толығымен күйреді (қараңыз: [[Мегиддо шайқасы (1918)]]). Соның кезінде Лиманның өзі британиялықтардың қолынан әзер дегенде сытылып кетті.

Соғыс біткен соң ол 1919 жылғы ақпан айында [[Мальта]]да тұтқындалды, оған соғыс қылмыстарын жасағаны туралы айып тағылды. Бірақ ол алты айдан кейін босатылды. Ол сол жылы Германия армиясынан отставкаға кетті.

Мальтада тұтқында болған кезінде соғыстың алдында және соның кезінде басынан өткізгендері туралы ол кітап жазған болатын. Ол соны 1927 жылы жарыққа шығарды (оның ағылшынша аудармасы да бар<ref name=otto>''Five years in Turkey'' Otto Viktor Karl Liman von Sanders. 326 pages. United States Naval Institute. 1927. [[ASIN]] B000883OAC </ref>).

Отто Лиман фон Сандерс екі жылдан кейін [[Мюнхен]]де жетпіс төрт жасында қайтыс болды. 

== Сілтемелер ==
<references/>

== Сыртқы сілтемелер ==
* [http://www.firstworldwar.com/bio/liman.htm World War One.com] Қысқаша өмірбаяны. 2006 жылдың қаңтары.
*[http://www.geocities.com/enver1908/ Енвер пашаның өмірі туралы торап.]

==Тағы қараңыз==
*[[Һанс барон фон Вангенһайм]]
*[[АНЗАК қойнауы]]

{{DEFAULTSORT:Лиман фон Сандерс, Отто}}
[[Санат:1855 жылы туғандар]]
[[Санат:1929 жылы қайтыс болғандар]]
[[Санат:Герман генералдары]]
[[Санат:Померанияда туғандар]]
[[Санат:Пруссия генералдары]]

[[da:Otto Liman von Sanders]]
[[de:Otto Liman von Sanders]]
[[en:Otto Liman von Sanders]]
[[eo:Otto Liman von Sanders]]
[[es:Otto Liman von Sanders]]
[[fr:Otto Liman von Sanders]]
[[he:אוטו לימן פון סנדרס]]
[[ja:オットー・リーマン・フォン・ザンデルス]]
[[no:Otto Liman von Sanders]]
[[pt:Otto Liman von Sanders]]
[[tr:Otto Liman von Sanders]]
