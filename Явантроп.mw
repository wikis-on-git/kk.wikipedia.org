'''Явантроп''', нгандонг, соло адамы [Homo (Javanthropus) soloensіs] – қазбадан табылған адам қаңқасы. Я. 1931 – 33 ж. Ява аралының Нгандонг елді мекенінің жанынан, Соло өз-нің жағалауындағы жоғ. плейстоцен шөгінділерінен (11 бассүйек және екі жіліншік сүйек) табылған. Оны алғаш ашқан голландық ғалымдар В.Оппенорт пен К.Тер-Хаар. Алғашқы кезде геол. жасына және кейбір морфол. ерекшелектеріне қарап, Я-ты палеоантропқа жатқызды. Кейін зерттей келе, бассүйегінің қарапайым ерекшеліктеріне (ми көлемі орта шамамен 1100 см3 , маңдай сүйегі тайқы, қабақ сүйектері өте көтеріңкі) және осы күнгі адамдардың қазба тектеріне жақын екендігіне сүйене отырып, Я-ты архантроптарға (питекантроптаға) жатқызған. Я. бұдан 150 мың жыл бұрын өмір сүрген.
