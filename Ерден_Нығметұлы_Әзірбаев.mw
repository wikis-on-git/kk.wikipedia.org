(12.7.1912, Батыс Қазақстан обл. Жәнібек ауд. Сайқын ст. – 14. 1.1975, [[Алматы]] қ.) – хим. ғыл. докт. (1961), проф (1962), Қазақстан ҒА-ның корр. мүшесі (1962), Казақ КСР-інің еңбек сің. ғыл. қайраткері (1969). Саратов ун-тін (1933), Ленинград ун-тінің аспирантурасын (1937–40) бітірген. 1933–34 ж. Саратов крекинг з-тында, 1934–35 ж. Орал пед. ин-тында жұмыс істеп, осында хим. кафедрасын ұйымдастырды. 1935 жылдан ҚазМУ-да (қазіргі ҚазҰУ) ассистент, доцент, кафедра меңгерушісі, декан (1940–54), 1954–58 және 1964–75 ж. Хим. ғылымдары ин-тында лаборатория, бөлім меңгерушісі болды. 1958–64 ж. Қазақстан ҒА-ның Хим.-металлургия ин-тының директоры қызметін атқарды. Негізгі ғыл. еңбектері көмір, мұнай, ацетилен, органик. қосылыстар, изиол. активті заттар химиясына, нәзік органик. қосылыстар синтезіне арналған. Ә. органик. синтез саласында ацетиленнің жаңа туындыларын және оның изомерлерін зерттеді. Алғаш Қарағанды көмірінен кокс алу мүмкіндігін анықтады. Медицинада ісікке карсы қолданылатын «Глиофен», а. ш-нда өсімдік өсуін тездететін «Акпинол», «Фоспинол» препараттарын тапты. 81 авторлық куәлік алған. Еңбек Қызыл Ту, «Құрмет Белгісі» (1945) ордендерімен және медальдармен марапатталған.
