[[Сурет:Transasia trade routes 1stC CE gr2.png|thumb|400px|1-ші ғасырдағы Жібек Жолы, Қытайдан Жерорта теңізіне дейін.]]
'''«Жібек Жолы»''' ('''Ұлы «Жібек Жолы»''') — [[Қытай]]дың [[Ши-ан]] деген жерінен басталып, [[Шинжәң]], [[Орталық Азия]] арқылы [[Таяу Шығыс]]қа баратын керуендік жол бағыты. Атауды алманиялық ғалымдары Ф. фон Рихтһофен (F. von Richthofen) бен А. Һерман (А Hеrman) [[19 ғ.]] ұсынған.

Жол бұдан 3-4 мың жыл бұрын болған. Ол [[Қытай]]дың Хан патшалығы кезінде ғана өркендей бастаған, себебі Хан патшалығының [[Хан Уди]] патшасы [[Жаң Чян]]ды батыс өңірге екі рет жіберіп, [[Орталық Азияда]]ғы елдермен достасуға пейілді болған. [[Жаң Чян]] қазіргі [[Ферғана]], [[Самарқан]] және [[Балқаш]] көлі сияқты жерлерге барған. [[Жаң Чян]]ның сапары бұл жолды шығыс пен батыс үкіметтері арасындағы байланыс жолына айналдырған. Осыған орай саудагерлер де «Жібек жолында» ат ізін суытпаған. Жаң Чян батыс өңірге және [[Орта Азия]]ға Қытайдың жібек өнімдерін ала барған；ал елге қайтарында барған жерлерінің тауарлары және батыс өңірінің музыкасы сияқты алуан түрлі мәдениетті алып қайтқан. Жаң Чянның сапары қытайлықтардың батыс өңір мен Орта Азияны түсінуіне мүмкіндік берді. Ал Жаң Чян барған жерлердегі халық та Қытайдың өнімдері мен мәдениетіне қатысты түсінігін анағұрлым тереңдетті. Осылайша, бұл жол гүлденіп, көркейе бастады. Шығыс пен батыстың аралығындағы дәнекерге айналып, өркениеттерді өзара тоғыстырды. Осы жолды қорғау және дамыту мақсатында, Қытайдың әр дәуірдегі патшалары жол бойына қарауыл қойып, әскер тұрғызды.

«Жібек жолы» іс жүзінде өзгермейтін тұрақты жол емес, қайта ол уақыт ізімен өзгеріп отырған, бірақ тарихтағы дәстүрлі сорабы өзгермеген：жол шығыста Чаң-аннан (қазіргі Ши-ан) басталып, [[Тарым]] ойпатынан өтіп, [[Памир]] үстіртінен асып, [[Орталық Азияны]], [[Батыс Азия]]ны кесіп өтіп, [[Жерорта теңізі]]нің шығыс жағалауына дейін барады, жалпы ұзындығы 7000 km асады.

Ерте кездегі «Жібек жолы» [[Шинжәң]]нан 3 айрыққа бөлінген, [[Тянь-Шань]] тауының солтүстігіндегі ежелден бар дала жолы: [[Жемсары]], [[Іле]] өңірін басып, [[Балқаш]] өңіріне барады, онан ары батыс солтүстікке жүргенде [[Қара теңіз]]дің шығыс жағалауына жетеді. Оңтүстік айрығы [[Кроран]]нан (Лулан) шығып [[Күнлүн]] тауының батысын қапталдап [[Жаркент]]ке барады, онан ары жүргенде адырлардан асып, [[Орта Азия]]ға, [[Батыс Азия]]ға, [[Еуропа]]ға дейін созылады. [[Кроран]]ның батыс солтүстігіндегі [[Көншы]] өзенінің батысын бойлап, [[Иіңпан]]ды, [[Күшар]]ды басып [[Қашқар]] [[Жаңашар]] ауданына баратын жол солтүстік айрығы саналады, бұл жол да адырлардан асып, [[Еуропа]]ға дейін барады.

Кейін тағы 3 айрық жол пайда болды：[[Юймын]]ның батыс солтүстігінен басталып, қазіргі [[Құмыл]], [[Тұрпан]], [[Жемсары]] сияқты жерлерді басып, бұрынғы дала жолына тұтасатын жол, бұл кейінірек «солтүстік жол» деп аталды. [[Тұрпан]]нан шығып, [[Тянь-Шань]] тауының оңтүстігін қапталдап, батысқа беттеп, [[Қарашәр]], [[Күшәр]]ді басып, бұрынғы солтүстік жол айрығымен тұтасатын жол кейінгі кездері «Орта жол» деп аталды. «Оңтүстік жол» бұрынғысымен ұқсас.

[[7 ғ.]] кейін, теңіз қатынас-тасымалы дамығандықтан, «Жібек жолы» біртіндеп екінші орынға түсті, бірақ [[13 ғ.]] дейін шығыс пен батыс қатынасының маңызды жолы болып келді. [[19 ғ.]] басында, Иcпанияның елшісі [[Қытай]]дың 800 түйелік сауда керуенін өз көзімен көріп тұрып [[Самарқан]]ның жағдайы туралы былай деп жазады:
<blockquote style="border: 1px solid blue; padding: 0.5em 0.8em;">
Төңіректің төрт бұрышынан келген тауарлар [[Самарқан]]ға жиналыпты… Қытайдың торғын-торқалары көз жауын алады.
</blockquote>

Қытайдың торғын-торқасы осы жолмен Орта Азияға, Батыс Азияға және Еуропаға толассыз тасылды, сонымен тұт ағашын өсіру өнері де батысқа тарала бастады. Сондай-ақ Шинжяңнан шығатын қас тасы, былғары, жүн әдиял сияқты тауарлар мен орта жазықтың темір ыдыстары, фарфор ыдыстары, сырлы ыдыстары, шабдолы, өрік, рауағаш, дәршен сияқты өнімдері батыс базарына қатар кірді. Орта Азияның, Батыс Азияның және Еуропаның әйнек, жақұт, экономикалық дақылдары және хош иісті заттары, дәрі материялдары, сондай-ақ Отқа табыну діні, Бұдда діні, Сіләм діні сияқты діндер де Қытайға кірді және таралды. Шығыс пен батыс арасындағы экономикалық, мәдени ауыс-күйіс адамзаттың материялдық мәдениетін байытты. Шығыс пен батыстағы халықтар Жібек жолы арқылы сыртқы мәдениетті қабылдап, бұрынғыдан да салауатты мәдениет жарата алды.

Жібек жолы тек сауда жолы болып қана қалмастан, дүние жүзі өркениетін тоғыстырып, адамзат қоғамының дамуына өшпес үлес қосты.

[[Санат:Қазақстан тарихы]]
[[Санат:Қытай тарихы]]

{{Link FA|hr}}
{{Link FA|pt}}
{{Link FA|zh}}

[[ar:طريق الحرير]]
[[ast:Ruta de la seda]]
[[bg:Път на коприната]]
[[br:Hent ar seiz]]
[[ca:Ruta de la Seda]]
[[cs:Hedvábná stezka]]
[[cv:Пурçăн çул]]
[[da:Silkevejen]]
[[de:Seidenstraße]]
[[en:Silk Road]]
[[eo:Silka Vojo]]
[[es:Ruta de la seda]]
[[fa:جاده ابریشم]]
[[fi:Silkkitie]]
[[fr:Route de la soie]]
[[hak:Sṳ̂-chhù-chṳ̂-lu]]
[[he:דרך המשי]]
[[hi:रेशम मार्ग]]
[[hr:Put svile]]
[[id:Jalur Sutra]]
[[it:Via della seta]]
[[ja:シルクロード]]
[[ka:აბრეშუმის დიდი გზა]]
[[ko:실크로드]]
[[lb:Seidestrooss]]
[[lt:Šilko kelias]]
[[mn:Торгоны зам]]
[[nl:Zijderoute]]
[[no:Silkeveien]]
[[pl:Jedwabny szlak]]
[[pt:Rota da Seda]]
[[ro:Drumul mătăsii]]
[[ru:Великий Шёлковый Путь]]
[[simple:Silk Road]]
[[sk:Hodvábna cesta]]
[[sr:Пут свиле]]
[[sv:Sidenvägen]]
[[sw:Barabara ya hariri]]
[[ta:பட்டுப் பாதை]]
[[th:เส้นทางสายไหม]]
[[tl:Daang Seda]]
[[tr:İpek Yolu]]
[[vi:Con đường tơ lụa]]
[[zh:丝绸之路]]
