'''КҮМІСБАЕВ Өтеген''' (20.5.[[1939]] ж.т., [[Қызылорда]] обл. Жалағаш ауд. Мәдениет а.) – ақын, филол. ғыл. докт. ([[1990]]). ҚазМУ-дың ([[1963]], қазіргі ҚазҰУ) филол. ф-тін бітірген. [[Қазақстан]] Жазушылар одағының көркем әдебиетті насихаттау бөлімінде, «Соц. Қазақстан» (қазіргі «Егемен Қазақстан») және «[[Қазақ]] әдебиеті» газеттерінде (1963–69), КСРО ҒА-ның Шығыстану ин-тында (1969–74) қызмет атқарған. 1974 жылдан Қазақстан ҒА-ның Әдебиет және өнер ин-тында ғыл. қызметкер, ҚазҰУ-де оқытушылық қызметте болды. [[1989]] ж. «ХІХ–ХХ ғғ. қазақ және парсы әдеби байланыстары» деген тақырыпта докт. дисс. қорғады. Алғашқы өлеңдер жинағы «Тұңғыш» деген атпен 1964 ж. жарық көрген. Поэзия, проза және аударма (Ә.Х.Дехлеви, М.Рыльский, Р.Ғамзатов, Қ.Күлиев, В.Рождественский) саласында жемісті еңбек еткен. Шығыс және қазақ әдебиетінің байланысын зерттеуге арналған «Терең тамырлар», «[[Абай]] және Шығыс» ([[1995]]), «Мұхтар [[Әуезов]] және әдебиет әлемі» ([[1997]]), т.б. монографиялары жарияланды. К. 500-ден астам ғыл. мақаланың авторы.
