'''Естен тану''' — қатты күюдің, қансыраудың, қатерлі басқалай дерттің, организмде қажетті су мөлшерінің жетіспеушілігінің немесе аса қатты аллергиялық реакцияның салдарынан болатын адам өміріне қауіпті құбылыс. Сондай-ақ естен тану жағдайын іштен көп қан кету де тудыруы мүмкін.

''Естен танудың белгілері''
*Әлсіздік, тамыр соғысының жиіленуі (минутіне 100-ден астам соғу жиілігі);
*Салқын тер шығу: көгіс тартып, мұздап, дененің тершуі;
*Қан қысымының күрт төмендеп кетуі;
*Ақыл-естің ауысуы; әлсіздік немесе талып қалу.

''Естен тану жағдайын болдырмау немесе одан тез айықтырып алу үшін не істеу қажет?''
Естен танудың алғашқы белгілері немесе сондай жағдайдьң қаупі байқала бастағанда:
*Сырқат адамды аяқ жағы басынан биігірек болатындай етіп жатқызу керек.

Ал сырқат адамның басы қатты зақымданған болса, оны жартылай отырған қалыпта жатқызған жөн.

*Қандай да болмасын қан кетуді тоқтатыңыз;
*Егер сырқат адам тоңып жатса, оны көрпемен қымтаңыз;
*Егер сырқат адам су іше алатындай халде болса, онда оған бірнеше тамшы су, әйтпесе, басқадай сусын беріңіз, ал организмде су жетіспеушілігінің белгілері байқалса, сусынды көбірек беріп және регидрат сусынын ішкізіңіз;
*Жарақат болса, онда жараға ем-дом жасап, таңып тастаңыз;
*Егер сырқат адамның ауруы жанына қатты батып, мазасызданса, оған аспирин немесе дерт ауыртпалығын жеңілдететін (байыз таптыратын) басқа дәрі-дәрмек беріңіз, бірақ бүлардың құрамында ''тыныштандыру'' әсерін тигізетін кодеин тәрізді қоспалар болмауы керек.
*Өзіңізді сабырлы ұстап, сырқат адамды демеп, көңілін көтеріңіз.

Сырқат адам ес-түссіз жатқан жағдайда:
*Басын бір қапталға қырынан салып және артқа қарай сәл кегжитіңкіреп темен қаратып жатқызыңыз (жоғарыдағы суретке қараңыз). егер сырқат адам демі жетпей түншығып бара жатса, саусағыңызбен оның тілін тартып шығарыңыз.
*Егер ол құсып жіберсе, дереу аузының ішін құсықтың қалдығынан тазалаңыз. Құсық өкпесіне кетіп қалмауы үшін басы жоғарыда айтылғандай жағдайда жатқанын қадағалаңыз (төмен, артқа қарай сәл шалқайтылып және қырынан салынған);
*Есін жиғанша оның аузына ештеңе апармаңыз;
*Егер осы сәтте маңайындағы адамдардың біреуі болмаса біреуі [[күре тамыр]] арқылы ерітіндіні жиі тамшылатып жіберу әдісін білетін болса, соны қолданыңыздар;
*Сырқат адамға тезірек дәрігерлік көмек көрсету шарасын ұйымдастырыңыз.


==Пайдаланылған әдебиеттер==

*'''Вернер Дэвид'''. Халыққа медициналық жәрдем көрсету жөніндегі (Анықтамалық). Қазақ тіліне аударғандар: Айымбетов М, Бермаханов А.—Алматы: "Демалыс", "Қазақстан", 1994— 506 бет.
ISBN 5-615-01453-9

Осы кітаптың кез келген бөлігін коммерциялық емес мақсатта көшіруге және таратуға басып шығарушылар арнайы рұқсат берген. '''Сол үшін оларға көп-көп рақмет!'''

[[Санат:Алғашқы көмек]]
[[Санат:Медицина]]

[[ar:غشي]]
[[ca:Síncope]]
[[cs:Synkopa (nemoc)]]
[[da:Besvimelse]]
[[de:Synkope (Medizin)]]
[[en:Syncope (medicine)]]
[[es:Síncope]]
[[fi:Pyörtyminen]]
[[fr:Syncope (médecine)]]
[[ga:Fanntais]]
[[gl:Síncope (medicina)]]
[[id:Pingsan]]
[[io:Sinkopo (medicino)]]
[[it:Sincope (medicina)]]
[[ja:失神]]
[[lt:Alpimas]]
[[nl:Syncope (medisch)]]
[[pl:Omdlenie]]
[[pt:Síncope (medicina)]]
[[qu:Yuyaychinkay]]
[[ru:Обморок]]
[[sv:Svimning]]
[[ta:மயக்கம்]]
[[tr:Senkop (tıp)]]
[[uk:Синкопе]]
[[wa:Sdårniyon]]
[[yi:חלשות]]
[[zh:昏厥]]
