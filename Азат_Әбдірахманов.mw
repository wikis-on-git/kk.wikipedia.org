ӘБДІРАХМАНОВ Азат (1949 ж.т., [[Алматы облысы|Алматы обл]]. Райымбек ауд. Жалаңаш а.) – мед. ғыл. докт. (1992), проф. (1996). Алматы мемл. мед. ин-ты (1973, қазіргі Қазақ ұлттық мед. ун-ті) мен аспирантурасын (1977) бітірген соң осы ин-тта деканның орынбасары (1977–79), [[Қазақ КСР]]-і Денсаулық сақтау мин-лігінде басқарма бастығының орынбасары (1979–80), ғыл.-зерт. мекемелерінде, «Арасан» өндірістік бірлестігінде (1985–91) жауапты қызметтер атқарды. Бұдан кейін мамандандырылған аймақтық ғыл.-тәжірибелік орт. пен ҚР Денсаулық сақтау мин-лігінің басқармасын және «Медстандарт» мекемесін (1991–95) басқарды. Ә-тың 80-нен астам ғыл. еңбегі («Контроль качества и безопасности продуктов питания», 1997, т.б.) бар.
