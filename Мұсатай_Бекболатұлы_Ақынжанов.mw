'''Ақынжанов Мұсатай (1905 – 1986)'''

9 мамырда бұрынғы [[Шығыс Қазақстан облысы|Семей облысы]], [[Абай ауданы (Шығыс Қазақстан облысы)|Абай ауданының]] Қарауыл ауылында туған. 1925 жылы [[Семей|Семейдің]] педтехникумын, 1929 жылы [[Орынбор]] қаласындағы Халық ағарту педагогикалық институтын бітірген.

1925 – 1941 жж. округтік, облыстық газет-журналдарды басқарған, [[Қаз КСР|республикалық]] баспасөздерде арнаулы тілші болған, облыстық, уездік, өлкелік комсомол комитетінің хатшысы, [[Семей]] және [[Алматы]] қалаларында [[Қазақстан коммунистік халық партия|ҚКП]] аудандық партия комитетінің хатшысы, [[Қазақстан коммунистік халық партия|Қазақстан КП]] Орталық Комитетінің жанындағы [[Маркс, Карл|Маркс]]-[[Енгелс, Фридрих|Энгельс]]-[[Ленин, Владимир Ильич|Ленин]] (ИМЭЛ) институты [[Қазақ]] филиалының директоры қызметін атқарған.

[[Ұлы Отан соғысы|Ұлы Отан соғысына]] қатысқан. Одан кейін ҚазМУ-де [[Ғылым|ғылыми]]-педагогикалық жұмыспен шұғылданды. [[Қазақтар (этногенез)|«Қазақ халқының шығу тегі»]] тақырыбына докторлық диссертация қорғаған.

[[Тарих|Тарихи]] және тарихи-[[Қазақ әдебиеті|әдеби]] тақырыптарға бірнеше монографиялары, кітапшалары жарық көрді. [[Исатай-Махамбет көтерілісі|«Исатай мен Махамбет»]], [[Датұлы, Сырым|«Сырым Датов»]], «Бағытай – Бағила», [[Фрунзе, Михаил Васильевич|«Фрунзе»]], «Жеңіс қамы», «Шопан қыз», «Алтын сақа», «Алтын алқап сырлары», [[Алтынсарин, Ыбырай|«Ыбырай Алтынсарин»]], т.б. драмалық шығармалары бар.

''''' Шығармалары: '''''

*Жастарға үлгі-өнеге. Мақалалар. Семейдің газет-журнал баспасы, 1925;
*Шаруа достары. Мақала, очерктер. [[Қызылорда]] газет-журнал баспасы, 1926;
*Садыр мен Садық. Әңгімелер. [[Семей]] газет-журнал баспасы, 1931;
*[[Қазақ]] ағартушыларының саяси-[[Қоғам|қоғамдық]] көзқарастарының қалыптасуы. А., ҚМКӘБ, 1948;
*[[Құнанбайұлы, Абай|Абайдың]] өмірі мен творчествосы. Очерк. А., ҚМКӘБ, 1955;
*[[Қазақтар (этногенез)|Қазақ халқының шығуы және қалыптасуы]]. Зерттеу. А., «Ғылым», 1971;
*Нұрсәуле – Шолпан. Пьесалар. А., «[[Жазушы]]», 1971.

''''' Қолданылған әдебиет '''''

«Қазақстан жазушылары: ХХ ғасыр». Анықтамалық. – Алматы: «Ана тілі» баспасы ЖШС. 2004 – 392 бет.

[[Санат:Қазақ жазушылары]]
[[Санат:Қазақстан әдебиеті]]
