'''Жанбек САУРАНБАЕВ''' - [[волейбол|волейболдан]] әлем кубогының иегері, [[Еуропа]] және [[КСРО]] чемпионы, Еуропа чемпиондары кубогының екі мәрте иегері.
Әкесі Нығмет Сауранбаев - қазақ филология саласы бойынша тұңғыш ғылым докторы, академик, кезінде орысша-қазақша сөздікті құрастырып, жарыққа шығарған білікті маман. Кейіннен Қаз ССР Ұлттық ғылыми академиясының вице-президенті болды. Анасы Мария Иосифовна  - шет тілдер институтының түлегі. 
[[1963]] жылы Одақтың жастар құрамасы қатарына қабылданды. Келесі жылы ерлер командасына шақырылды. [[КСРО]] құрамасы сапында көптеген жарыстарда олжаға кенелді. [[1965]] жылы [[Түркия|Түркияда]] Еуропа чемпионы атанса, [[1966]] жылы [[Польша|Польшада]] әлем кубогын иеленді. [[Финляндия]] мен [[Мажарстан]]да өткен Дүниежүзілік универсиадада топ жарды. Жанбек бес жыл бойы КСРО құрамасының дәнекері (связующий) болды. Және де аталмыш мемлекеттің бас командасына қабылданған [[Қазақстан|Қазақстанның]] тұңғыш волейболшысы. КСРО-ның ұлтаралық саясаты салдарынан Сауранбаев [[1964]] және [[1968]] жылдардағы Олимпиядаға жіберілмеді.
1968 жылы КСРО құрамасынан кеткеннен кейін барлық күш-жігерін «Буревестниктің» өсіп-өрлеуі үшін жұмсады. Сол маусымды Сауранбаев командасы екінші орынмен қорытынды. Ал [[1969]] жылы Одақ чемпионы атанып, одан кейін қатарынан екі рет Еуропа чемпионы кубогын олжалады.
[[1988]] жылдан бастап, осы күнге дейін [[Қаныш Сәтпаев атындағы Қазақ ұлттық техникалық университеті]]нің дене шынықтыру кафедрасының меңгерушісі.

[[Санат:Спорт]]
[[Санат:Волейбол]]
