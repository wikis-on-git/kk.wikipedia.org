{{Infobox Writer
| name        = Йоһанн Кристоф Фридрих фон Шиллер
| image       = Friedrich schiller.jpg
| imagesize   = 200px
| caption     = 
| pseudonym   = 
| birth_date  = [[1759]] жылғы [[қарашаның 10]]-ы
| birth_place = [[Марбах ам Неккар]], [[Алмания]]
| death_date  = [[1805]] жылғы [[мамырдың 9]]-ы
| death_place = [[Ваймар]], [[Алмания]]
| occupation  = [[ақын]], [[драматург]]
| nationality = [[немістер|неміс]]
| period      = 
| genre       = 
| subject     = 
| movement    = [[Ваймар классицизмі]]
| debut_works = 
| spouse      =
| partner     =
| children    =
| relations   =
| influences  = 
| influenced  = [[Достоевский, Федор Михайлович|Федор Михайлович Достоевский]]
| signature   = 
| website     = 
| footnotes   = 
}}

'''Йоһанн Кристоф Фридрих фон Шиллер''' ([[1759]] жылғы [[қарашаның 10]]-ы, [[Марбах ам Неккар]] &ndash; [[1805]] жылғы [[мамырдың 9]]-ы  [[Ваймар]]) — [[немістер|неміс]] халқының [[ақын]]ы, [[философ]]ы, [[тарихшы]]сы және [[драматург]]ы. Өмірінің соңғы жылдары (1788-1805) Шиллер сол кездің өзінде атақты және ықпалды [[Гөте, Йоһанн Волфгаң фон|Гөтемен]] терең достық орнатып, бұл зор шығармашылық нәтижелерге алып келді: олар эстетика тақырыптарын талқыласып, Шиллер Гөтені бұрын бастаған, бірақ кейін аяқтамай кеткен шығармаларын аяқтауына түрткі болды. Осы арқылы қазір [[Ваймар классицизмі]] деп аталатын бір ерекше кезең басталды. Сонымен қатар ол екеуі бірге [[Ксениялар]] деп аталатын қысқа, бірақ өте уытты сатирикалық өлеңдер жинағын құрастырды. Ксенияларда Шиллер мен Гөте өздерінің эстетикалық көзқарастарына қарсы шыққандарды өткір ажуаның астына алды.

== Өмірбаяны ==
[[Image:Printing3 Walk of Ideas Berlin.JPG|left|thumb|[[Гутенберг, Йоһанн|Йоһанн Гутенберг]]тің ш. 1445 жылы жылжымалы шрифтімен кітап басуды ойлап шығарғанына қойылған ескерткіш.]] 
Шиллер Алманияның оңтүстік-шығысындағы [[Швабия]] аймағында [[Неккар]] өзенінің бойында орналасқан [[Марбах ам Неккар|Марбах]] қаласында дүниеге келді. Әкесі — әскери дәрігер Йоһанн Каспар Шиллдер (1733-1796), анасы — Елизабет Доротеа Кодвайс (1732-1802). Отбасында он бір бала болған, солардың жалғыз ұлы — болашақ ақын. 1790 жылғы ақпанның 22-сінде Шиллер Шарлотте фон Ленгефельдке (1766-1826) үйленді. Отбасында 1793 пен 1804 жылдың арасында төрт бала дүниеге келді: ұлдары Карл мен Ернст, қыздары Луизе мен Емили. Емилидің 1947 жылы Баден-Баденде қайтыс болған немересі барон Александер фон Глейхен-Руссвурм Шиллердің соңғы ұрпағы болды.

Фридрих туған кезде әкесі жетіжілдық соғыста жүрген еді. Ол әкесі соның әскерінде қызмет етіп жүрген Пруссияның патшасы [[ІІ-ші Фридрих]]тың құрметіне Фридрих деп аталды. Бірақ кейін барлығы дерлік оның есімін қысқартып, Фриц деп атап кетті.<ref>Lahnstein 1981, pg. 18</ref> Әкесі Каспар Шиллер  үйге келуге мүмкіндікті сирек табатын, бұл оның анасына көп қиындық туғызатын, бірақ ол анда-санда отбасына келіп тұратын. Кейбір кездері оның әскери қосыны орналасқан жерлерге анасы балаларымен бірге де бара алатын.<ref>Lahnstein 1981, pg. 20</ref> 1763 жылы соғыс аяқталды. Шиллердің әкесі жаңа жауынгерлерді қабылдайтын қызметке орналасып, [[Швебиш Гмүнд]] қаласына жіберілді. Отбасын да ол қасына көшіріп алды, бірақ қалада пәтер жалдап тұру бағасы тым қымбат болғандықтан, олар көршілес [[Лорх]] ауылына көшуге мәжбүр болды.<ref>Lahnstein 1981, pg. 20-21</ref>

Лорхта Шиллердің отбасы бақытты өмір кешсе де, өзінің жұмысына әкесінің көңілі толмады. Ол жас Фридрихті кейде өзімен бірге жұмысқа апарып тұратын.<ref>Lahnstein 1981, pg. 23</ref> Лорхта Шиллер бастауыш мектепке бара бастады,  бірақ мұғалімі жалқау болып, берген білімі де онша болмады. Сондықтан Фридрих жиі сабақтан қалып отырды.<ref>Lahnstein 1981, pg. 24</ref> Ата-анасы Шиллердің есейгенде пастор болуын армандайтын, сондықтан сол ауылдың пасторы оны [[латын тілі|латын]] және [[грек тілі|грек]] тілдеріне үйрете бастады. Ол адам жақсы ұстаз болып шықты, сол себепті көп кейін Шиллер «[[Қарақшылар (пьеса)|Қарақшылар]]» пьесасындағы діни қызметкерді оның атымен пастор Мозер деп атады. Шиллердің өзіне де діни қызметкер болу ұнап, кейде үстіне қара шапан жамылып алып, уағыз айтқан болатын.<ref>Lahnstein 1981, pg. 25</ref>

1766 жылы Шиллерлер отбасы Лорхтан [[Лүдвигсбург]] қаласына көшті. Шиллердің әкесіне үш жыл бойы жалақы төленбей, отбасы жинаған қаражаттарына күн көріп жүрген болатын, бірақ енді ол да бітті. Сондықтан Каспар Шиллер Лүдвигсбург гарнизонына ауысуға өтініш жасады. Бақытты балалық шағының көбі сонда өткен Фридрих үшін бұл оңайға соқпады.<ref>Lahnstein 1981, pg. 27</ref>

[[Сурет:1964-DDR-10.jpg|frame|Фридрих Шиллер бейнеленген 1964 жылғы 10 ГДР маркасы.]] 
Көп ұзамай Шиллерді [[Вүрттемберг герцогы Карл Ойген]] байқайды. Ол 1773 жылы Карл Ойгеннің өзі ашқан [[Карлсшуле]] әскери академиясына түсіп, сонда дәрігерлікті үйрене бастайды. Қысқа өмірінің көп бөлігінде ол басқаларды жазуға тырысып жүрген аурулардан өзі жапа шегіп жүрді.

Карлсшуледе оқып жүргенде Шиллер [[Руссо, Жан-Жак|Жан-Жак Руссо]] мен [[Гөте, Йоһанн Волфганг|Йоһанн Волфганг Гөтенің]] шығармаларын оқып, бірге оқып жүргендермен классицизм идеяларын талқыласты. Оқып жүрген кезінде ол өзінің «[[Қарақшылар]]» деген алғашқы пьесасын жазды. Онда ақсүйек отбасына жататын екі ағайынды жігіттің оқиғасы баяндалады: үлкені Карл Мур бір топ қиқар студентті орманға ертіп әкетіп, қарақшылықпен айналыса бастайды да, кішісі Франц Мур әкесінің үлкен дәулетін айла-шарғымен қолына түсіріп алады. Пьесаның әлеуметтік әділетсіздікке бағыттаған сыны мен төңкерісшіл республикалық идеяларды қолдағаны көрермендерді қатты әсер етіп, Шиллердің атағын шығарды. Кейінірек осы пьесасы үшін Шиллерге кейін Франсуз Республикасының құрметті азаматы атағы берілді.

1780 жылы ол [[Штутгарт]]та полк дәрігері қызметіне орналасты, қызметі оның өзіне ұнаған жоқ.

[[Сурет:Gerhard von Kügelgen 001.jpg|thumb|left|Герһард фон Күгелген салған Фридрих фон Шиллердің портреті.]]
«[[Қарақшылар]]дың» 1781 жылы [[Маннһайм]] қаласында өте сәтті өткен қойылымынан кейін Шиллер тұтқындалып, [[Карл Ойген]]нің өзі оған бұдан былай шығарма жазуға тыйым салды. Шиллер 1783 жылы Штутгарттан қашып, [[Ляйпциг]] пен [[Дрезден]] арқылы 1787 жылы [[Ваймар]]ға жетті. 1789 жылы ол Йенада тарих пен пәлсапа профессоры болып тағайындалды. Онда ол тек қана тарихи шығармалар жазды. Ол Ваймарға 1799 жылы қайтып оралып, Гөте оны қайтадан пьеса жаза бастауға қолқа салды. Гөте екеуі ол [[Ваймар театры]]ның негізін қалап, ол Алманияның жетекші театрына айналды.

Шиллер Ваймарда 45 жасында [[туберкулез]]ден қайтыс болды.

== Тағы қараңыз ==
* [[Гөте, Йоһанн Волфгаң фон|Йоһанн Волфганг Гөте]]
* [[Ваймар классицизмі]]

== Сілтемелер ==
<references/>

== Сыртқы сілтемелер ==
{{wikiquote}}
{{Wikisourcelang|de|Friedrich Schiller|Friedrich Schiller}}
{{Wikisource|Author:Friedrich Schiller|Friedrich Schiller}}
{{commonspar|Friedrich Schiller}}
*{{gutenberg author | id=Friedrich_Schiller | name=Friedrich Schiller}}
*[http://www.kabale-und-liebe.de Friedrich Schiller Chronology]
*[http://www.schillerjahr2005.de 2005 is Schiller year: all dates]

{{Enlightenment}}


[[Санат:Фридрих Шиллер]]
[[Санат:Неміс ақындары]]
[[Санат:Неміс ақындары]]
[[Санат:Неміс пәлсапашылары]]
[[Санат:Туберкулезден қайтыс болғандар]]
[[Санат:1759 жылы туғандар]]
[[Санат:1805 жылы қайтыс болғандар]]

{{stub}}

[[ar:فريدريش فون شيللر]]
[[az:Fridrix Şiller]]
[[bar:Friedrich Schiller]]
[[bg:Фридрих Шилер]]
[[br:Friedrich von Schiller]]
[[bs:Friedrich Schiller]]
[[ca:Friedrich von Schiller]]
[[cs:Friedrich Schiller]]
[[cy:Friedrich Schiller]]
[[da:Friedrich Schiller]]
[[de:Friedrich Schiller]]
[[el:Φρήντριχ Σίλερ]]
[[en:Friedrich Schiller]]
[[eo:Friedrich Schiller]]
[[es:Friedrich Schiller]]
[[et:Friedrich von Schiller]]
[[fa:فریدریش شیلر]]
[[fi:Friedrich Schiller]]
[[fr:Friedrich von Schiller]]
[[he:פרידריך שילר]]
[[hr:Friedrich Schiller]]
[[hu:Friedrich Schiller]]
[[id:Friedrich Schiller]]
[[io:Friedrich Schiller]]
[[it:Friedrich Schiller]]
[[ja:フリードリヒ・フォン・シラー]]
[[ka:ფრიდრიხ შილერი]]
[[ko:프리드리히 실러]]
[[la:Fridericus Schiller]]
[[lv:Frīdrihs Šillers]]
[[nds:Friedrich von Schiller]]
[[nl:Friedrich von Schiller]]
[[no:Friedrich Schiller]]
[[pl:Friedrich Schiller]]
[[pt:Friedrich Schiller]]
[[ro:Friedrich von Schiller]]
[[ru:Шиллер, Иоганн Кристоф Фридрих]]
[[simple:Friedrich Schiller]]
[[sk:Friedrich von Schiller]]
[[sq:Friedrich Schiller]]
[[sr:Фридрих Шилер]]
[[sv:Friedrich Schiller]]
[[tr:Friedrich Schiller]]
[[uk:Шиллер Йоганн-Фрідріх]]
[[vi:Friedrich Schiller]]
[[zh:弗里德里希·席勒]]
