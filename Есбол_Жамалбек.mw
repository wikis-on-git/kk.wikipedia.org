     ЖАМАЛБЕК Есбол (17.5.1934 ж.т., [[Оңт. Қазақстан обл]]. Түлкібас ауд. Кершетас а.) – а. ш. ғыл. докт. (1992). Қазіргі [[ҚазМУ]]-дың биол.-топырақтану ф-тін бітірген (1956). 1959 ж. Қазақстан ҒА Топырақтану ин-тына аспирантураға түсті. Негізгі жұмысының ғыл. бағыты – Оңт. Қазақстан обл. Мақтаарал ауд-ның топырақ-мелиоративтік жағдайын зерттеп, оны екінші сорланудан құтқару жолдарын қарастыруға арналды. Топырақтану ин-тының өндірістік тапсырысы бойынша Ж. [[Маңғыстау]] түбегінің топырақ-мелиоративтік жағдайларын зерттеп, азық-түлікпен қамтамасыз ету және елді мекендерді көгалдандыру мәселелерімен айналысты. 1973 жылдан ғыл.-зерт. жұмыстарын Алматы, Оңт. Қазақстан, [[Шығыс Қазақстан]], [[Батыс Қазақстан]] облыстарында жүргізді. Ж-тің 10 монографиясы, бірнеше ғыл. еңбектері жарияланған.
