{{Infobox President
| name          = Мұстафа Кәмәл Ататүрік
| nationality   = Түрік
| image         = Mustafa Kemal Ataturk before adressing the Turkish Parliament.jpg|350px
| birth_date    = {{birth date|1881|5|19|mf=y}}
| birth_place = {{flagicon|Ottoman Empire}} [[Селәнік]] (Фессалоники)
| death_date = {{death date and age|1938|11|10|1881|5|19|mf=y}}
| death_place = {{flagicon|Turkey}} [[Долмабахче сарайы]], [[Стамбұл]]
| signature = signitureofMKAtaturk.png
| party = [[Республикалық Халық Партиясы (Түркия)|Республикалық Халық Партиясы]]
| spouse = [[Ұшақлыгіл, Ләтифә|Ләтифә Ұшақлыгіл]] ([[1923]]—[[1925|25]])
| order = 1<sup>ші</sup> [[Түркия президенті]]
| term_start = [[1923]] [[қазанның 29]]
| term_end = [[1938]] [[қарашаның 10]]
| successor = [[Ісмет Інөні|Інөні, Ісмет]]
| vicepresident =
| order2 = 1<sup>ші</sup> [[Түркия премьер-министрі]]
| term_start2 = [[1920]] [[мамырдың 3]]
| term_end2 = [[1921]] [[қаңтардың 24]]
| successor2 = [[Чақмақ, Февзи|Февзи Чақмақ]]
| order3 = 1<sup>ші</sup> [[Түркия Парламенті төраға тізімі|Түркия Парламенті төрағасы]]
| term_start3 = [[1920]]
| term_end3 = [[1923]]
| predecessor3 =
| successor3 = [[Оқияр, Әлі Фетхи|Әлі Фетхи Оқияр]]
| order4 = 1<sup>ші</sup> [[Республикалық Халық Партиясы (Түркия)|РХП басшысы]]
| term_start4 = [[1921]]
| term_end4 = [[1938]]
| predecessor4 =
| successor4 = [[Оқияр, Әлі Фетхи|Әлі Фетхи Оқияр]]
}}
{{Infobox Mustafa Kemal Ataturk extension}}
[[Сурет:Ataturk-1905-Zubeyde-Makbule.jpg|thumb|200px|Қарындасы Макбуле, анасы Зүбейде ханым, Мұстафа Кәмәлдің өзі.]]
'''Мұстафа Кәмәл Ататүрік''' — [[Түркия|Түркия Республикасының]] тұңғыш президенті, оның негізін қалаушысы, жалпыұлттық көсемі, саяси реформаторы, әскери сардары және революцияшыл мемлекет қайраткері.

Мұстафа Кәмәл [[Галлиполи операциясы]] кезінде дивизия командирі қызметін атқарып жүрген кезінде өзін табысты және мейлінше дарынды қолбасшы ретінде көрсете білді. Кейінірек ол Анатолия және Палестина фронттарында әскер қимылдарды ерекше табысты жүргізуімен көзге түсіп, [[Бірінші Дүниежүзілік соғыс]] кезінде зор атақ-даңққа ие болды. [[Османлы империясы]]ның соғыста жеңіліп, [[Антанта]] тарапынан елді бөлшектеп тастауға жоспарлар жасалғаннан кейін, Мұстафа Кәмәл [[Түрік ұлттық қозғалысы]]н бастады. Ол кейін [[Түрік тәуелсіздік соғысы]]на ұласты. [[Анкара]]да уақытша үкімет ұйымдастырған соң, ол Антанта мемлекеттері жіберген әскерлерді талқандады. Оның жеңімпаз әскери жорықтарының нәтижесінде ел басқыншылардан азат етіліп, [[Түркия Республикасы]]ның негізі қаланды.

Содан соң Мұстафа Кәмәл Түркия өмірінің саяси, экономикалық және мәдени жақтарына терең өзгерістер енгізуге бағытталған реформаларға кірісті. Ол реформалардың басты бағыттары [[Кәмәлизм|Кәмәлдің саяси идеологиясында]] баяндалған. Ол көзқарас бойынша [[Модернизм|осы заманғы]], [[Демократия|демократиялық]] және [[Секуляризм|зайырлы]] [[ұлттық мемлекет]] құрылуға тиіс.

== Жеке өмірі ==
Мұстафа Кәмәл [[Османлы империясы]]ндағы [[Сәләник]] қаласында дүниеге келген. Туған кездегі толық есімі — '''Әли Риза ұлы Мұстафа'''. Әкесі — [[Әли Риза Ефенді]], анасы — [[Зүбейде ханым]]. Балам батыр болсын деген ырыммен әкесі Мұстафаның бесігінің үстіне қылыш ілген екен. Мұстафа Кәмәлдің нақты қай күні туғаны белгісіз. Оның себебі, Османлы империясында екі түрлі күнтізбе қолданылған: [[Һиджри күнтізбесі|һиджри]] және [[Руми күнтізбесі|руми]]. Оның туған жылы 1296 жыл деп тіркелді де, қай күнтізбе бойынша екендігі айтылмады. 1296 жыл [[Грегориус күнтізбесі|қазіргі жалпы қолданыстағы күнтізбе]]нің 1880-1881 жылдарына сәйкес келеді. Мұстафа Кәмәлдің өзінің айтуынша, анасы оған көктемде туғансың деп айтқан, ал қарындасы Макбуле Атаданның айтуынша, аналары Мұстафа қыстыгүні боран тұрған кезде түнде туғансың деп хабарлаған. Тарихшы [[Решит Саффет Атабинен]]нің ұсынысынан кейін Ататүріктің өзі туған күні ретінде Түрік тәуелсіздік соғысы басталған күнді, яғни мамырдың 19-ын қабылдады.


Селанік пен [[Битола|Манастыр]]дағы әскери мектептерде оқыған. [[1895]]-ші жылы Манастырдағы Османлы әскери академиясына оқуға түсті. Мұстафа Кәмәл [[Латифе Ұшақлігіл]]ге үйленген. Ол 3 жыл отауласқаннан кейін ажырасты. Ататүрік жеті қыз бен бір ұл асырап алған. Бос уақытында кітап оқуды, атқа мінуді, шахмат ойнауды және суда жүзуді ұнатқан. Биге әсіресе құмар болған; вальс пен халықтық «Зейбек» би мәнеріне әуес болған. Мұстафа Кәмәл көптеген кітап жазып, жеке күнделік те жүргізген.

== Әскери қызметі ==

=== Бастапқы кезең, 1905-1914 жылдар ===
[[Сурет:Ataturk2.JPG|thumb|left|[[Штаб]] [[капитан]]ы Мұстафа Кәмәл. [[1907]] жылғы [[маусымның 20]]-сында.]]
Мұстафа Кәмәл әскери оқу орнын 1905 жылы [[лейтенант]] әскери шенімен тәмамдап, [[Дамаскі]]де орналасқан 5-ші армияға жолданды. Ол сонда ''Vatan ve Hürriyet'' («Отан және азаттық») деген реформашыл офицерлердің құпия революциялық қоғамына мүше болып, [[Османлы империясы|османлы сұлтаны]] [[ІІ-ші Абдулхамид]]тың [[автократия]]лық билігінің қарсыласына айналды. 1907 жылы ол [[капитан]] шенін алып, Манастырдағы 3-ші армияға жолдау алды. Осы кезеңде ол [[Жас түріктер]] деген атпен де белгілі [[Бірлік және прогресс комитеті]]не (БПК) кірді.
1908 жылы Жас түріктер [[ІІ-ші Абдулхамид]] сұлтанды тақтан тайдарап, билік басына келді. Мұстафа Кәмәл жоғарғы әскери басшылардың біріне айналды. [[Бірлік және прогресс комитеті|БПК]]-ның ең алғашқы мүшелерінің бірі ретінде ол да 1908 жылғы революцияға қатысты. Бірақ кейінгі жылдары [[Бірлік және прогресс комитеті|БПК]]-ның жетекшілері жүргізген саясатқа қарсы бола бастап, кейде тіпті сынға алып та жүрді. Оның үстіне Мұстафа Кәмәлдің [[Енвер паша]]мен қатынастары да нашарлап кетті. Ақырында Енвер паша 1913 жылы ең жоғарғы әскери лауазымға ие болған соң Мұстафа Кәмәл биліктен шеттетілді.

1910 жылы Ататүрік [[Франсия|Франциядағы]] Пикардия әскери маневрлеріне қатысты. 1911 жылы Стамбұлдағы Соғыс министрлігінде (Harbiye Nezareti) қызмет етті. Сол 1911 жылы ол [[Либия|Траблусгарб]] уәләятына (қазіргі [[Либия]] мемлекетінің жерінде) [[Италиян-Түрік соғысы|италиян әскерлеріне]] қарсылық ұйымдастыруға жіберілді. [[Тобрук шайқасы (1911)|Тобрук қаласын]] табысты қорғағаннан соң ол [[1912]] жылғы [[наурыздың 6]]-сында Дернедегі әскердің қолбасшысы болып тағайындалды.

Мұстафа Кәмәл Стамбұлға 1912 жылғы қазан айында, [[Балқан соғыстары]] басталып кеткеннен кейін оралды. [[Бірінші Балқан соғысы]]нда ол [[Фракия]]ның жағалауындағы Галлиполи мен Болайырда Бұлғарстан әскерімен соғысты. [[Екінші Балқан соғысы]]ның кезінде [[Едірне]] мен [[Дидимотейхо]]ны қайтаруда маңызды роль атқарды. 1913 жылы ол [[София]]ға жіберіліп, сонда әскери атташе болып тағайындалды. Бұның себебі — [[Енвер паша]] Мұстафа Кәмәлді өзінің бақталасы ретінде қарастырып, оның [[Стамбұл]]дағы саяси ықпалының күшейіп кетуінен қауіптенген болатын. 1914 жылғы наурызда Софияда жүрген кезінде ол [[подполковник]] әскери атағын алды.

=== Бірінші дүниежүзілік соғыс ===
Софиядағы қызмет кезінде Мұстафа КәмәлТүркияның соғысқа Германияның одақтасы ретінде қатысуын қатты сынға ала бастады. [[1914]] жылғы [[шілденің 6]]сында ол Истанбулдағы соғыс министрлігіне соғыс бастала қалған жағдайда Түркияның бейтараптық саясатын ұстанып, кейінірек соғысқа Германияға қарсы кірісу керектігі туралы ұсыныс жасап хат жазды.<ref>Kinross, ''Atatürk: The Rebirth of a Nation'', 60</ref> Алайда соғыс министрі Енвер паша Германиямен одақтасуды дұрыс көріп, екі үкіметтің арасында одақ құру туралы құпия келісім жасалды. Соның нәтижесінде Османлы империясы [[Бірінші дүниежүзілік соғыс]]қа Германияның одақтасы ретінде енді.

====Галлиполи шайқасы, 1915–1916====
[[Сурет:Ataturk13.JPG|thumb|200px|Мұстафа Кәмәл [[Галлиполи шайқасы]]ның кезінде жағалауға келіп түскен Антанта әскерлерінің барлығын дерлік талқандаған 19-шы дивизияға қолбасшылық етті.]]
[[Дарданелл]] бұғазын қорғауға арналған [[Бесінші армия (Османлы империясы)|5-ші армияны]] басқаруға неміс маршалы [[Отто Лиман фон Сандерс]]  тағайындалды. Мұстафа Кәмәлға сол 5-ші армияның құрамына енгізілген 19-шы дивизияны ұйымдастырып, оған басшылық ету міндеті жүктелді. Ал [[1915]] жылғы [[қаңтардың 8]]-інде Британия соғыс кеңесі «Галлиполи түбегін зеңбірекпен атқылап, Истанбулды қолға түсіру мақсатымен басып алу» үшін соғыс оперциясын бастап жіберді. 

[[Сурет:GMK Gallipoli.jpg|thumb|200px|Галлиполи операциясының кезінде жауынгерлеріне басшылық етіп жүрген Мұстафа Кәмәл, 1915 жыл.]]
[[Дарданелл]] бұғазының жағалауындағы қорғаныстарды бұзып-жарып өтіп Истанбулға шабуыл жасау тапсырмасын Британия соғыс кемелері орындай алмады. Сол себепті британиялықтар флотының қимылдарына қолдау болсын деп құрлыққа түсу операциясын бастады. Бұл операция 1915 жылғы сәуірдің 25-інен 1916 жылғы қаңтардың 9-ына дейін орын алды. [[Галлиполи]]де орналастырылған Мұстафа Кәмәлдің басшылығындағы дивизия түбекті басып алмақ болған Антанта әскерлерімен бетпе-бет келіп соқтығысты.

1915 жылғы [[сәуірдің 15]]-інде Аустралия және Жаңа Зеландияның әскерлері (АНЗАК) [[АНЗАК қойнауы]]нда жағалауға келіп түсіп, ішкеріге басып кіруге бет алды. Бірақ көп ұзамай олар Мұстафа Кәмәлдің қолбасшылығындағы түрік әскерінің қарсы шабуылына ұшырады. Мұстафа Кәмәл жау әскерлерімен төбелерде кездесіп, оларды тоқтатып, биіктіктерді қайтадан қолға түсірді. Оның әскери басшылығының арқасында АНЗАК әскерлері тоқтатылып, жағалауға түсуде қарастырылған әскери мақсаттар орындалмай қалды.<ref name=ausquote>{{cite web|url=http://www.awm.gov.au/dawn/turkish/kemal.asp |title=The dawn of the legend: Mustafa Kemal|author=Australian Government|authorlink=|publisher=Avustralian Government|accessdate=2007-03-23|date=2007}}</ref>

Екі әскердің соқтығысуының алдында Мұстафа Кәмәл өзінің сарбаздарына мынадай бұйрық берді:

{{Quote|''«Мен сендерге соғысыңдар деп бұйырмаймын, осы жерде өліңдер деп бұйырамын. Біздің бәріміз өліп болғанша орнымызды басатын қосындар мен басшылар келіп үлгіреді».''<ref name=ausquote/>}}

Түн түскенге дейін АНЗАК әскерлерінің шығыны 2000-ға жетіп, олар енді теңізге ығыстырылып тасталмай, жағалауда қалу үшін ғана соғыса бастады.<ref name=bbcheat>{{cite news|url=http://news.bbc.co.uk/2/hi/special_report/1998/10/98/world_war_i/203383.stm|title=Gallipoli: Heat and thirst|publisher=BBC News|date=[[November 3]], [[1998]] |accessdate=2007-08-26}}</ref> Содан кейінгі екі аптаның ішінде Антанта әскерлері жағалауда қалып, әскердің үштен бірінен айырылды.<ref name=bbcheat/> Мұстафа Кәмәл операцияның бастапқы кезеңіндегі Чунуқ Баир шайқасында қарсылас әскерін тоқтатып [[полковник]] әскери дәрежесін алған болатын. Галлиполи операциясының екінші кезеңі [[тамыздың 6]]-сында басталды. Соның кезінде қолбасшы Мұстафа Кәмәл қызметтерін көбінесе алғы шептен 300 метр ғана қашықтықта атқаратын. Осы операцияның Чунуқ Баир, Юсуфчук тепе, Сары Баир сияқты шайқастарында түрік әскерлеріне басшылық етті.

[[Image:Attaturkswords5.jpg|thumb|200px|[[АНЗАК қойнауы]] ескерткішіндегі Ататүріктің сөздері.]]
Галлиполи операциясының он айында түріктерден қорғанумен болып, тырп ете алмаған Антанта әскерлері үшін бұл операция ауыр жеңіліспен аяқталды.<ref name=bbcheat/> Ақыры Антанта басшылары операцияны тоқтатып, әскерді шығаруға шешім қабылдады. Аман-есен кете алғандарының өзі олар үшін ең зор олжа және табыс болды. [[Османлы империясы]]ның жағында соғысқан 5-ші армияның басшысы [[Отто Лиман фон Сандерс]] және бірнеше басқа түрік қолбасшылары зор табысқа жетіп, көзге түсті. Алайда Мұстафа Кәмәл өзінің ерекше үздік әскери қолбасшы екенін іс жүзінде көрсетіп зор даңққа бөленді. Шайқастың кезіндегі ерлігі мен жеңімпаздығы үшін ол өзінің бұрынғы қарсыластарының да құрметіне ие болды. [[Аустралия]]ның [[Канберра]] қаласында өткізілетін АНЗАК әскерлерін еске алу парадында Мұстафа Кәмәл Ататүріктің есімі де зор құрметпен аталады. Оның қаза тапқан мыңдаған түрік және АНЗАК әскерлерінің құрметіне сөйлеген сөзіндегі мына сөздер [[АНЗАК қойнауы]] ескерткішінде тасқа ұрылып жазылған:

{{Quote| «Қан төгіп, өмірлерін құрбан еткен батырлар... сендер енді дос елдің жерінде жатырсыңдар. Жатқан жерлерің жайлы болсын. Еліміздің топырағында тыным тауып жатқан  мына Джоннилер мен Меһметтерді біз бірдей көреміз... Алыстағы елдерден балаларын қиып осында жіберген аналар! Көз жастарыңды сүртіңдер. Сендердің ұлдарыңды біз өз бауырымызға бастық... Осы елде өмірлерін қиған олар енді біздің де ұлдарымыз».}}{{clear}}

{{stub}}

[[Санат:Түркия саясаткерлері]]
[[Санат:Түркия президенттері]]
[[Санат:Түркия сардарлары]]
[[Санат:1881 жылы туғандар]]
[[Санат:1938 жылы қайтыс болғандар]]

{{Link FA|es}}
{{Link FA|eo}}
{{Link FA|fr}}
{{Link FA|pt}}
<!--Interwiki-->

[[ar:مصطفى كمال أتاتورك]]
[[az:Mustafa Kamal Atatürk]]
[[ba:Мостафа Кәмал Ататөрк]]
[[bg:Мустафа Кемал Ататюрк]]
[[bn:কামাল আতাতুর্ক]]
[[bs:Mustafa Kemal Atatürk]]
[[ca:Kemal Atatürk]]
[[crh:Mustafa Kemal Atatürk]]
[[cs:Mustafa Kemal Atatürk]]
[[cy:Mustafa Kemal Atatürk]]
[[da:Kemal Atatürk]]
[[de:Mustafa Kemal Atatürk]]
[[el:Μουσταφά Κεμάλ Ατατούρκ]]
[[en:Mustafa Kemal Atatürk]]
[[eo:Mustafa Kemal Atatürk]]
[[es:Mustafa Kemal Atatürk]]
[[et:Mustafa Kemal Atatürk]]
[[eu:Kemal Ataturk]]
[[fa:مصطفی کمال آتاترک]]
[[fi:Kemal Atatürk]]
[[fr:Mustafa Kemal Atatürk]]
[[ga:Kemal Atatürk]]
[[gl:Mustafa Kemal Atatürk]]
[[he:מוסטפה כמאל אטאטורק]]
[[hi:कमाल अतातुर्क]]
[[hr:Kemal Atatürk]]
[[hu:Musztafa Kemal Atatürk]]
[[id:Mustafa Kemal Atatürk]]
[[io:Mustafa Kemal Atatürk]]
[[is:Kemal Atatürk]]
[[it:Mustafa Kemal Atatürk]]
[[ja:ケマル・アタテュルク]]
[[ka:ქემალ ათათურქი]]
[[ko:무스타파 케말 아타튀르크]]
[[ku:Mustafa Kemal Atatürk]]
[[ky:Ататүрк, Мустафа Кемал]]
[[la:Mustapha Cemal Ataturcus]]
[[lb:Mustafa Kemal Atatürk]]
[[lt:Mustafa Kemalis Atatiurkas]]
[[lv:Mustafa Kemals Ataturks]]
[[mk:Кемал Ататурк]]
[[ml:മുസ്തഫാ കമാല്‍ അത്താതുര്‍ക്ക്]]
[[mr:मुस्तफा कमाल अतातुर्क]]
[[ms:Mustafa Kemal Atatürk]]
[[nl:Mustafa Kemal Atatürk]]
[[no:Kemal Atatürk]]
[[oc:Mustafa Kemal Atatürk]]
[[pl:Mustafa Kemal Atatürk]]
[[pt:Kemal Atatürk]]
[[ro:Mustafa Kemal Atatürk]]
[[ru:Ататюрк, Мустафа Кемаль]]
[[sco:Kemal Atatürk]]
[[sh:Kemal Atatürk]]
[[simple:Mustafa Kemal Atatürk]]
[[sk:Mustafa Kemal Atatürk]]
[[sl:Kemal Atatürk]]
[[sr:Мустафа Кемал Ататурк]]
[[sv:Mustafa Kemal Atatürk]]
[[sw:Kemal Atatürk]]
[[tk:Mustafa Kemal Atatürk]]
[[tr:Mustafa Kemal Atatürk]]
[[tt:Kemal Atatürk]]
[[uk:Ататюрк Мустафа Кемаль]]
[[ur:کمال اتاترک]]
[[vi:Mustafa Kemal Atatürk]]
[[xh:Mustafa Kemal Atatürk]]
[[zh:穆斯塔法·凯末尔·阿塔土克]]
