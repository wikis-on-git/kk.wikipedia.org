[[Алтын Орда]] Дәуіріндегі Обалар – 13–14 ғ-лардағы Қазақстанның орт., батыс, солт. аймақтары тұрғындарының зираттары. 1960 ж. акад. Ә.Х.Марғұлан және археолог Ф.Х.Арсланова зерттеген. [[Павлодар]] обл. Ақтоғай ауд-ның батысындағы обалардан жерленген адамның жанына қойылған сыртында түрлі жануарлардың суреті бар қола айна, күмістен жасалған сәукеле табылды. Мұндай заттар [[Ертіс]] өз-нің сол жағалауындағы Жданов, Кашыр, Леонтьев зираттарынан да кездесті. [[Нұра]] өз-нің бойындағы обалардан 14 ғ-ға жататын теңгелер және темір үзеңгі шықты. Обалардан алынған заттай деректер Алтын Орда дәуірінде қыпшақтардың материалдық және рухани мәдениетінің жоғары деңгейде дамығанын көрсетеді.
