[[Алтын Орда]] Дәуіріндегі Обалар – 13–14 ғасырлардағы [[Қазақстан]]ның орталық, батыс, солтүстік аймақтары тұрғындарының зираттары. [[1960]] ж. академик Ә.Х.[[Марғұлан]] және [[археолог]] Ф.Х.Арсланова зерттеген. [[Павлодар]] облысы Ақтоғай ауданның батысындағы обалардан жерленген адамның жанына қойылған сыртында түрлі жануарлардың суреті бар қола айна, күмістен жасалған [[сәукеле]] табылды. Мұндай заттар [[Ертіс]] өзеннің сол жағалауындағы Жданов, Кашыр, Леонтьев зираттарынан да кездесті. [[Нұра]] [[өзен]]нің бойындағы обалардан 14 ғасырға жататын теңгелер және [[темір]] үзеңгі шықты. Обалардан алынған заттай деректер Алтын Орда дәуірінде қыпшақтардың материалдық және рухани мәдениетінің жоғары деңгейде дамығанын көрсетеді.
