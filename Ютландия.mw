'''Ютландия''' (дат. Jylland) – Еуропадағы түбек. Солт. т. бен Балтық т-нің аралығында, Дания мен Германия жерінде. Ауд. 40 мың км2, ені 300 км. Жер бедері тегіс, ең биік жері 173 м. Бор және төрттік кезеңдерінің әктасы мен сазынан түзілген. Жағалауы аласа, құмқайырлы және қайраңды келеді, шығыс жағалауы қатты тілімденген. Климаты қоңыржай теңіздік; жылдық жауын-шашын мөлш. 600 – 800 мм. Жерінің 90%-ы шалғын, 10%-ға жуығы орман (негізінен қарағай және емен). Ірі қалалары: Киль, Фленсбург (Германия), Орхус (Дания).
