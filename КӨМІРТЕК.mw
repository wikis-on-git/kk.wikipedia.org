(лат. [[Carboneum]]), C – [[элементтердің периодтық жүйесі]]нің ІV тобындағы хим. элемент, ат. н. 6, ат. м. 12,011. Табиғатта тұрақты 2 изотопы бар: 12С және 13С. Атмосфераның жоғары қабатында ғарыш сәулелерінің әсерінен радиоактивті 14С изотопы түзіледі. Жер қыртысындағы К-тің жалпы мөлш. 0,1%, ал атмосферада (СО2 түрінде) – массасы бойынша 0,012%. К. көмір, күйе түрінде өте ерте заманнан белгілі және әр түрлі металды тотықсыздандырып балқыту үшін пайдаланылған. Ол барлық тірі организмдердің – өсімдік, жануардың тінінде болады және олардың ыдырауы нәтижесінде пайда болған [[көмір]], [[мұнай]], [[газ]], т.б. органик. заттарда көптеген минералдар ([[кальцит]] CaCO3, [[магнезит]] MgCO3, т.б.) құрамында болады. К. ауада, суда көмірқышқыл газ түрінде, табиғи суларда еріген күйінде кездеседі. К-тің 4 кристалдық модификациялары белгілі: [[алмас]], [[графит]], жасанды жолмен алынған фуллерен және карбин. К. – негізінен, ковалентті қосылыстар түзеді және тізбек түзгіш элемент. Ол ковалентті қосылыстарында 2 және 4 валентті. Қалыпты темп-рада К. хим. активті емес, қыздырғанда активтігі артады. Алмас пен графитке қарағанда аморфты К. (күйе, көмір) реакцияға оңай түседі. Қыздырғанда оттекпен әрекеттесіп көміртек диоксидін СО2, оттек жеткіліксіз болса көміртек (ІІ) оксидін СО, галогендермен әрекеттесіп СҒ4, ССl4, CBr4, CJ4 қосылыстарын, ал күкіртпен күкіртті көміртек CS2, азотпен циан (CN)2 түзеді. К. күшті тотықсыздандырғыш, жоғары темп-рада ол көптеген металл тотықтарынан (Fe2O3, CuO, т.б.) таза металды ығыстырып шығарады. К-ті катализатор қатысында қыздырғанда сутекпен әрекеттесіп метан, металдармен карбидтер түзеді. Қыздырғанда балқымай 3500С темп-ра шамасында буланып ұша бастайды. Ол еріткіштерде ерімейді, бірақ балқыған металдарда ([[темір]], [[никель]], платинада) ериді. Оны салқындатқанда графит түрінде К. бөлініп шығады, сондықтан оны металлургияда металл алу үшін қолданады. Аморфты К. газ және сұйық заттарды қоспасынан тазартуда, бояу жасауда, противогаздарда, жасанды алмас алуда, алмас – қатты материалдардың бетін өңдеуде, шыны кесуде, жер бұрғылауда, ал графит – қарындаш жасауда, т.б. қолданылады. 
С. Жайлау
