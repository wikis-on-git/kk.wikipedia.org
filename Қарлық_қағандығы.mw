'''Қарлық қағандығы''' — қарлық ([[көнетүркі тілі|көнетүркіш]]е: ''қарлұқ'') тайпаларының мемлекеті (756—940 жж.).

Қарлық тайпаларынын мекені — [[Алтай]] маңында орналасқан. [[8 ғ.]] бастап қарлықтар [[Жетісу]]ға қоныс аударады. Қарлықтардың арқасында [[751]] ж. [[арабтар]] [[Талас]] бойында түріктермен болған шайқасты жеңеді. Осы кезден бастап қарлық тайпалары күшейіп, олардың патшасы өз билігін Алтайда орнатады.

755 ж. қарлықтар Жетісуда [[Түркеш қағандығы|түргештер]]ді жеңеді. Түргештердің жартысы қарлықтарға бағынады, ал қалғаны шығысқа таман көшуге мәжбүр болды.

Қарлықтар туралы деректер [[5 ғ.]] жатады. Ол «бұлақ» деген атпен белгілі. [[Орхон-Енесай жазбалары|Түркі руна ескерткіштерінде]] ''«үш қарлық»'' атын [[Алтай]] тауы мен [[Балқаш]] көлінің шығыс жағалауы арасын қоныс еткен көшпелі тайпалар бірлестігіне айтады. [[7 ғ.]] ортасында қарлық бірлестігі құрамына ''бұлақ'', ''шігіл'' мен ''ташлық'' кірген. Көсемдері ''Елтабар'' деп аталған.

[[766]] ж. [[Түркеш қағандығы|түргеш қағандарының]] қос ордасы [[Тараз]] бен [[Суяб]]ты қоса, бүкіл Жетісу қарлық жабғысының қоластына көшеді. Олар ерте феодалдық мемлекет құрады.

Араф географы [[Әл-Марвази]] ([[12 ғ.]]) қарлықтар құрамында 9 тайпа болғанын айтады. Қарлық конфедерациясына [[Жетісу]] мен оңтүстік [[Қазақста]]нның ''тухси'', ''шігілдер'', ''әзкіштер'', ''халаджылар'', ''чаруктер'', ''барысхандар'', т.б. [[Түркі тілдері|түркі тілдес]] тайпалар кірген.

[[8 ғ.|8]]—[[10ғ.|10]] ғғ. Қарлық тайпалары [[Қазақстан]]ның [[Жоңғар Алатауы]]нан бастап, [[Сырдария|Сыр]]дың орта ағысына дейінгі көсіліп жатқан территорияны қоныс етеді. [[Балқаш]] пен [[Ыстықкөл]] арасы, [[Шу]], [[Іле]], [[Талас]] өзендері бойында, [[Отырар]]ға дейін көшіп жүреді.

Олардың билеушісі ''джабғу'', [[840]] ж. бастап [[каған]] атағын алды. Көшпелі тайпалардың билеуші ақсүйек топтарының қолында жайылымдар мен құнарлы жер ғана емес, қала орталықтары да болды. Қарлықтар елінде 25 қала мен қыстақ болған. Олардың ішінде [[Тараз]], [[Құлан]], [[Мерке]], [[Атлалық]], [[Тұзын]], [[Балық]], [[Барысқан]] және т.б. Қарлық қалалары [[Ұлы Жібек жолы]] бойында орналасты.
 
Қарлық қағанаты ішкі қырқыс, өкіметті алу жолындағы, қоныс-өрісті иемдену жолындағы талас-тартыс мемлекетті ыдыратты. [[940]] ([[942]]) ж. [[Баласағұн]]ды (қарлық мемлекетінің елордасын) [[Шығыс Түркістан]]дағы түріктер ([[Тянь-Шянь]] жағынан қоныс аударған ''чығыл'' және ''ягма'' тайпалары) жаулап алады. Осыдан кейін [[Жетісу]]да билік [[қараханидтер]]ге өтеді. Сонымен, [[940]] ж. қарлық мемлекеті өмір сүруін тоқтатты

[[Сурет:Қазақстан және Орта Азия(1213 жылға дейін).PNG|thumb]]

[[Санат:Қазақстан тарихы]]

[[ar:قارلوق]]
[[bg:Карлуки]]
[[cv:Каркулсем]]
[[de:Karluken]]
[[en:Karluks]]
[[es:Qarluq]]
[[fr:Karlouks]]
[[ru:Карлуки]]
[[tr:Karluklar]]
[[zh:葛逻禄]]
