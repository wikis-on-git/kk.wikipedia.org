'''Қарлық қағандығы''' — қарлұқ (қарлық) тайпаларының мемлекеті (756—940 жж.).

Қарлұқ тайпаларынын мекені — [[Алтай]] маңында орналасқан. [[8 ғ.]] бастап қарлұқтар [[Жетісу]]ға қоныс аударады. Қарлұқтардың арқасында [[751]] ж. [[арабтар]] [[Талас]] бойында түріктермен болған шайқасты жеңеді. Осы кезден бастап қарлұқ тайпалары күшейіп, олардың патшасы өз билігін Алтайда орнатады.

755 ж. қарлұқтар Жетісуда [[түргештер]]ді жеңеді. Түргештердің жартысы қарлұқтарға бағынады, ал қалғаны шығысқа таман көшуге мәжбүр болды.

Қарлұқтар туралы деректер [[5 ғ.]] жатады. Ол «бұлақ» деген атпен белгілі. [[Орхон-Енесай жазбалары|Түркі руна ескерткіштерінде]] «үш қарлұқ» атын [[Алтай]] тауы мен [[Балқаш]] көлінің шығыс жағалауы арасын қоныс еткен көшпелі тайпалар бірлестігіне айтады. [[7 ғ.]] ортасында қарлұқ бірлестігі құрамына бұлақ, шігіл мен ташлық кірген. Көсемдері Елтабар деп аталған.

766 жылы түргеш қағандарының қос ордасы [[Тараз]] бен [[Суяб]]ты қоса, бүкіл Жетісу қарлұқ жабғысының қоластына көшеді. Олар ерте феодалдық мемлекет құрады.

Араф географы [[Әл-Марвази]] (12 ғ.) қарлұқтар құрамында 9 тайпа болғанын айтады. Қарлұқ конфедерациясына Жетісу мен оңтүстік Қазақстанның тухси, шігілдер, әзкіштер, халаджылар, чаруктер, барысхандар, т.б. түркі тілдес тайпалар кірген.

[[8 ғ.|8]]-[[10ғ.|10]] ғғ. Қарлұқ тайпалары [[Қазақстан]]ның [[Жоңғар Алатауы]]нан бастап, [[Сырдария|Сыр]]дың орта ағысына дейінгі көсіліп жатқан территорияны қоныс етеді. [[Балқаш]] пен [[Ыстықкөл]] арасы, [[Шу]], [[Іле]], [[Талас]] өзендері бойында, [[Отырар]]ға дейін көшіп жүреді.

Олардың билеушісі джабғу, [[840]] ж. бастап [[каған]] атағын алды. Көшпелі тайпалардың билеуші ақсүйек топтарының қолында жайылымдар мен құнарлы жер ғана емес, қала орталықтары да болды. Қарлұқтар елінде 25 қала мен қыстақ болған. Олардың ішінде [[Тараз]], [[Құлан]], [[Мерке]], [[Атлалық]], [[Тұзын]], [[Балық]], [[Барысқан]] және т.б. Қарлұқ қалалары [[Ұлы Жібек жолы]] бойында орналасты.
 
Қарлұқ қағанаты ішкі қырқыс, өкіметті алу жолындағы, қоныс-өрісті иемдену жолындағы талас-тартыс мемлекетті ыдыратты. [[940]] ([[942]]) ж. қарлұқ мемлекетінің астанасын — [[Баласағұн]]ды — [[Шығыс Түркістан]]дағы түріктер — [[Тянь-Шянь]] жағынан қоныс аударған чығыл және ягма тайпалары — жаулап алады. Осыдан кейін [[Жетісу]]да билік [[қараханидтер]]ге өтеді. Сонымен, [[940]] ж. қарлұқ мемлекеті өмір сүруін тоқтатты

[[Санат:Қазақстан тарихы]]

[[ar:قارلوق]]
[[bg:Карлуки]]
[[cv:Каркулсем]]
[[de:Karluken]]
[[en:Karluks]]
[[es:Qarluq]]
[[fr:Karlouks]]
[[ru:Карлуки]]
[[tr:Karluk Devleti]]
[[zh:葛逻禄]]
