'''ҚОҢЫРАУГҮЛ ТҰҚЫМДАСЫ''' '''''(Campanulaceae)''''' – қос жарнақты, бір немесе көп жылдық шөптесін [[өсімдіктер]], бұта, жартылай бұта, [[ағаш]].<br />
Жер шарының қоңыржай аймағында таралған 80 туысы, 2300-дей түрі белгілі. [[Қазақстан|Қазақстанда]] 8 туысы, 21 түрі бар. Олардың 3 түрден тұратын құртшөп (Asyneuma) туысы тек Бат. Тянь-Шаньда ғана кездеседі. Жартасшөп (Sergіa) және ершін (Cryptocodon) туыстары – [[Қаратау|Қаратауда]] ғана өсетін эндемиктер. Қ. т-на жататын [[өсімдіктер]], көбіне сүтті-шырынды келеді. [[Жапырақ|Жапырақтары]] кезектесіп, кейде қарама-қарсы орналасады. Тостағанша жапырақшалары, көбіне 5 қалақты, кейде 3 – 10 қалақты болады. [[Гүл]] күлтелері біріккен желекті, қос қабатты қоңырау немесе түтік пішінді. Аталықтары гүлдің күлтесіне түбінен жабысқан, аталық жіпшелері түбіне қарай кеңейеді, тозаңқаптары бос жатады. Жатыны төмен орналасқан 2 – 10 ұялы, 3 ұялысы кездеседі, аналық ауызы 3-ке бөлінген. Аталық жіпшелері ұзын, [[гүл]] қоршауынан шығып тұрады. Жемісі қорапша тәрізді, пісіп жетілген соң қорапша қақырап, тұқым сыртқа шашылады. Қ. т., негізінен, әсемдік [[өсімдіктер]], көптеген түрлерінің тағамдық маңызы және дәрілік қасиеттері бар.<br />
''Д. Айдарбаева''
