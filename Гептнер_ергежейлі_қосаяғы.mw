'''ГЕПТНЕР ЕРГЕЖЕЙЛІ ҚОСАЯҒЫ''' (''Salpіngotus heptnerі'') – сүтқоректілер класына жататын кеміруші. [[Арал]] өңірінің оңт.-шығысының эндемигі. Олар тек [[Қызылқұм|Қызылқұмның]] шөлдерінде ғана мекендейді. Құм басқан тақырлар мен шағыл құмды төбелерде тіршілік етеді. Дене тұрқы 4,0 – 5,5 см, салм. 10 – 17 г. Құйрығының ұзына бойын жапқан қысқа қылшықтарының ұшындағы шашағы қара түсті әрі үлпілдек болады. Арқасының түсі сұр, басы үлкен. Алдыңғы аяқтары қысқа, жемін ұстауға, ін қазуға бейімделген, артқы аяқтары ұзын, үшбармақты, оның көмегімен секіріп, тез қозғалады. Г. е. қ. өсімдіктердің тұқымдарымен, жемістерімен және ұсақ жәндіктермен қоректенеді. Азығын аулауға түнде шығады. Тамыздың аяғы мен қыркүйектің басында қысқы ұйқыға кетіп, наурыз айында оянады. Жылына 2 рет көбейіп, сәуір – маусым айларында 2 – 4 қосаяқ табады. Г. е. қ. өте сирек кездесетін түр болғандықтан қорғауға алынып, Қазақстанның «[[Қызыл кітабына]]» енгізілген.
