{{cleanup}}{{wikify}}
[[Сурет:Ualithan-Tanashev.jpg|120px|thumb|right|Танашев, Уәлитхан]]
'''Танашев Уәлитхан''' — Алаш қозғалысының көрнекті қайраткері, Алашорда үкіметінің мүшесі, адвокат- заңгер.

1887 жылы, Ішкі Бөкей ордасының, 2-Те­ңіз жағалауы округі, № 3-болысында туған. Каспий теңізінің теріскей жағында балық кәсіпшілігімен айналысқан дәулетті отбасынан.

1908 жылы Астрахань гимназиясын, ал 1912 жылы Қазан университетінің заң факультетін бітіріп шықты. ЖОО бітірісімен Қазан қаласында адвокаттықпен айналыс­ты. Қалада мәдени-қоғамдық істерге жұмыла кірісіп, татарлар арасында сыйлы болды.

Ақпан төңкерісінен соң Қазанда мұ­сыл­ман комитеті құрылып, оның саяси же­текшілерінің бірі ретінде У.Танашевтың да аты аталады.
Төңкеріс жылдары еліне оралып, Алаш қозғалысына белсене араласады.

1917 жылы 2-8 сәуір аралығында Орын­борда өткен Торғай облысы қазақтарының сиезіне қатысып, мәжіліс төралқасына сайланады.

1917 жылы 21 сәуірде Хан Ордасында ашылған Бөкей Ордасының қазақтарының сиезін ұйымдастыруда және басшылық жасауда У.Танашев зор белсенділік та­нытты. Сиез төралқасының төрағасына сай­ланды. Сиезде негізінен жергілікті басқару жүйесіндегі құрылымдық өзгерістерге байланысты мәселелер қаралды.

Сол жылғы шілдеде Орынборда өткен Жалпықазақтық сиезге қатысып, онда Бөкей Ордасынан бүкілресейлік құрылтай жина­лы­сына депутаттыққа ұсынылды. Әмбе Мәс­кеуде өткен бүкілресейлік мұсылман­дар сие­зіне қатысып, оның Атқару коми­тетіне басқа да 3 қазақ зиялысымен бірге мүшелікке кіреді. Бөкей Ордасында ұлт зия­лыларының сиезін ұйымдастырып, Ресейдегі саяси жағдай туралы баяндама жасайды.

Міне, осындай алаш жолында еткен көпте­ген еңбектерін ескеріп, 1917 жылы жел­тоқ­санда өткен жал­пықазақтық сиезде Халық Кеңесінің 15 мү­шесінің бірі болып сайла­на­ды. Яғни Алаш­орда үкіметінің министрі бо­лады.

Қазақ елінің, жерінің мүдделерін көздеп, Алашорда үкіметінің атынан Азамат соғысы жылдары Ресей, Сібір жерінде құрылған әртүрлі мемлекеттік дәрежедегі ұйымдармен, мысалы, Комуч, Сібір үкіметі, Уфа дирек­то­риясының мәжілістеріне қатысып, олар­мен келіссөздер жүргізеді. Жанша Досмұха­ме­довпен бірге Мемлекеттік мәжіліске Ко­мучтың дайындық жұмыстарын жүргізеді 1918 жылы қыркүйек айында Уфа Дирек­ториясының мәжілісіне қатысады. Сол жерде Алашорданың шұғыл мәжілісі өтіп, «Ойыл уалаяты» тарқатылып оның орнына Алашорданың Батыс бөлімшесі құрылады. У. Танашев осы іс-әрекеттердің бел орта­сында жүреді.

Директория құлаған соң (1918, қара­шада) Омбыда Колчак үкіметінің ведомство-аралық құрылымының отырысына Ә.Бө­кей­ханов, А.Тұрлыбаевтармен бірге У.Танашев та қатысып, онда ол Колчак өкіметінің өкіл­деріне: «… қазақ халқының өкілетті органы және Алашорданың Бас уәкілдігі жөніндегі екі комиссия құрылып, солардың құзыреті генерал-губернатордың немесе Үндістан­дағы статс-хатшының құзыретімен пара-пар болу керек», — деп мәселені төтесінен қояды.

Кеңес өкіметі кезінде басқа да алаш зиялылары сияқты ол да Кеңес аппаратына жұмысқа тартылады. Алғашында Қазақ әскери ревкомының аппаратында, Мемлекеттік баспаның бө­лімшесін құру жолында біраз жұмыстар ат­қарады.

1920 жылғы қазан айындағы Қазақ авто­номиясының Құрылтай жиналысына Бөкей Ордасынан делегат болып қатысып, Қазақ АКСР-ының Орталық Атқару комитетінің мүшесі болып сайланады. Сол жылғы қазан айында Қазақ АКСР Юстиция Халық ко­миссарының орынбасары болып тағайын­далады. Осы қызметте жүріп, жас Қазақ Рес­публикасының көптеген заң актілерін дайындауға атсалысады.

1921 жылғы қазан айынан бастап Қазақ АКСР-нің Мәскеудегі өкілеттігінің коллегия төрағасының орынбасары және одан кейін Ұлттар Халық комиссариатының (Нарко­мнац) жанындағы Қазақстан өкілеттігінің орынбасары болып 1924 жылға шейін Мәс­кеуде әртүрлі жауапты қызметтер атқарады.

1924-1937 жылдары Қазанда Татар АКСР-інің Жоғарғы сотында адвокат­тық­пен айналысады.

1937 жылы және екінші рет 1949 жылы Татар Республикасында қу­ғын-сүргінге ұшырайды. 1955 жылы ай­дау­дан келіп, Қазанда зейнеткерлікке шығады.

1968 жылы Алматыда қайтыс болады.

{{Алаш Орда}}

[[Санат:Қазақстан тұлғалары]]
[[Санат:Саяси қуғын-сүргін құрбандары]]
[[Санат:1887 жылы туғандар]]
[[Санат:1968 жылы қайтыс болғандар]]
