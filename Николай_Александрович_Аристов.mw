'''Аристов Николай Александрович''' (''1847 – өлген жылы белгісіз'') – этнография Қазан университетінің заң факультетін бітірген (1864). 1864–68 жылы [[Тобыл губерния]]сының басқармасында, 1868–81 жылы [[Жетісу облысы]] мекемелерінде түрлі әкімшілік қызметтерде болды. Аристов халық шежіресіне сүйеніп рулық бірлестіктердің таңбаларын зерттеді, тарихи деректер мен жаңадан дамып келе жатқан антропол. зерттеулерді негізге ала отырып, [[Ұлы жүз]] қазақтары мен қырғыздарының этнография құрамының тарихын жазды. «Түркі тайпалары мен халықтарының этн. құрамы жайлы және олардың адам саны жөнінде мәліметтер» аталатын еңбегінде түркі тайпалары мен халықтарының әлемдік тарих сахнасына шығу кезеңінен бастап, 19 ғасырдың аяғына дейінгі тарихы, [[этнография]] құрылымы, орналасуы, халқының саны, Қазақстанның Ресеймен, басқа да елдермен қарым-қатынасы туралы деректер берілген.
