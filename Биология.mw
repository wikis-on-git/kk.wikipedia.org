{{otheruses}}
<div class="thumb tright" style="background-color: #f9f9f9; border: 1px solid #CCCCCC; margin:0.5em;">
{| border="0" cellpadding="10" cellspacing="0" style="font-size: 85%; border: 1px solid #CCCCCC; margin: 0.3em;"
|valign="top"|[[Image:EscherichiaColi NIAID.jpg|90px|''Escherichia coli'']]
|valign="top"|[[Image:Tree Fern.jpg|90px|Tree fern]]
|-
|valign="------"|[[Image:Goliath beetle.jpg|90px|Goliath beetle]]
|valign="------"|[[Image:Thompson's Gazelle.jpeg|90px|Gazelle]]
|}
<div style="border: none; width:200px;"><div class="thumbcaption">Биология тіршіліктің сан-алуан қисынын зерттейді ''(сағаттың тілімен жоғарыдан төмен қарай)'' ''[[E. coli]]'', [[папоротник]], [[газель]], [[Goliathus|Голиаф қоңызы]]</div></div></div>

'''Биология'''(грекше βιολογία - βίος, bios, "өмір"; және λόγος, logos, "ғылым") - жаратылыстану ғылымдарының бір саласы. Тірі организмдерді және олардың қоршаған ортамен арақатынасын зерттейтін ғылым. Биология жанды нәрселерде тіршіліктің барлық көріністерімен айналысады. Биология ғылымы тірі организмдердің құрылысын, функциясын, өсіп-жетілуін, шығу-тегін, эволюциясы мен Жер бетінде таралуын қарастырады. Бұл ғылым организмдердің классификациясын жасап оларды суреттейді, олардың функцияларына үңіледі, түрлердің қалай пайда болатынын сипаттаумен қатар организмдердің бір-бірімен қатынасын және табиғи ортасымен арақатынасын зерттейді. Қазіргі биологияның негізін, оның барлық тармақтарын біріктіретін төрт принцип құрайды: жасуша теориясы, эволюция, генетика және гомеостаз.


ХІХ ғасырда ғалымдар барлық тірі организмдерге ортақ негізгі қасиеттердің бар екенін анықтайды. Міне дәл осы кезеңнен бастап биологияының өз алдына дербес ғылым ретінде дамуы басталады. Қазіргі таңда әлемдегі мектептер мен ЖОО-ларда биология міндетті пәнге айналды және жыл сайын биология мен медицина журналдарында миллиондаған мақалалар жарық көруде.

Көптеген биологиялық ғылымдар өздеріне тән ерекшеліктері бар арнайы ілімдер. Әдеттегідей олар зерттелетін тірі организмдерге байланысты ботаника - өсімдіктер ғылымы, зоология - жануарлар ғылымы және микробиология - микроорганизмдер ғылымы болып жіктеледі. Биология салалары одан әрі қарай организмдердің зерттелу ауқымдылығы мен зерттеу әдістеріне қарай бөлінеді. Олар - биохимия - тіршіліктің химиялық негізі ілімі; молекуляр биология - биологиялық молекулалар жүйелерінің бір-бірімен күрделі  
арақатынастарын зерттейді; жасуша биологиясы - барлық жанды нәрселердің құрушы бөлігі - жасушаны зерттейді;физиология - организмнің ұлпалары мен мүшелерінің химиялық және физикалық функциясын қарастырады; және экология - әртүрлі организмдердің қоршаған орталарымен байланысын саралайтын ілім.



== Қазіргі биологияның негіздері ==
Қазірде биологияның  барлық тармақтарын біріктіретін бес принцип бар.

*[[Жасуша теориясы]]. Жасушаға қатысы бар нәрсенің бәрін зерттейтін ілім. Барша тірі организмдер ең кемінде бір жасушадан,күллі жандылардағы функциялаудың бірлігінен, тұрады. Сонымен қатар барлық тірі организмдерде жасушаның маңызды механизмдері мен химиясы ұқсас келеді және жаңа жасушалар тек бұрынғы жасушалардың бөлуінуінен пайда болады. Жасуша теориясы жасушалардың қалай пайда болатынын, қалай көбейетінін,қоршаған ортасымен қалай араласатынын, олардың қандай заттардан құралатынын, жасушаның құрамдас бөліктерінің қалай жұмыс атқаратынын және жасушаның басқа бөлімдерімен қалай қатынаста болатыны сияқты мәселелерді қамтиды.

*Эволюция. Популяциялардың тұқым қуалайтын қасиеттері ұрпақтан-ұрпаққа табиғи сұрыпталу мен генетикалық дрифт нәтижесінде өзгеріске ұшырайды. 

*Ген теориясы. Тірі организмнің сипаттары мен белгілері геннің түпкі компонентінде - оның ДНҚ-сында генетикалық код түрінде жазылған. Және белгілі бір организмге тән сипаттар осы гендер арқылы бір ұрпақтан келесі ұрпаққа өтіп отырады. Барлық мәлімет генотиптен организмнің көзге байқалатын, яғни көрінетін физикалық немесе химиялық ерекшеліктері - фенотипте көрініс табады. Ген экспрессиясы арқылы пайда болған фенотип организмнің қоршаған ортасына қарай бейімделуі мүмкін. Алайда мұндай жағдайда жаңа мәлімет гендерге қарай кері бармайды. Гендер қоршаған ортаға жауап ретінде тек эволюция процессі арқылы өзгереді.

*Гомеостаз. Организмнің қоршаған ортаға қарамастан өзінің ішкі ортасын қалыпты жағдайын ұстап тұруға бағытталған физиологиялық процесс.

*Организмнің өзін-өзі ұстауы. Барлық жанды нәрселер стимул-жауап қасиетіне ие.

=== Жасуша теориясы===

Жасуша тіршіліктің негізгі бірлігі.
