{{Infobox Biography
| subject_name   = Момышұлы, Бауыржан
| image_name     = Momyshuly Bawyrzhan.jpg
| image_size     = 180px
| image_caption  = 
| date_of_birth  = [[1910]]
| place_of_birth = Көлбастау, [[Жуалы ауданы]], [[Жамбыл облысы]]
| date_of_death  = [[1982]] 
| place_of_death = 
| occupation     = [[жазушы]]
| spouse         = 
}}
'''Момышұлы, Бауыржан''' (1910-1982) - екінші дүниежүзілік соғыстың даңқты жауынгері, халық қаһарманы, қазақтың көрнекті жазушысы. 

Туған жері Жамбыл облысының Жуалы ауданындағы Көлбастау мекені. 

Бауыржан жеті жылдық мектепті бітіргеннен кейін біраз уақыт мұғалім болған. Сонда жүргенде кезекті әскери міндетін өтеуге шақырылып, онда бір жарым жыл жүріп, запастағы командир атағын алады. Туған ауылына қайтып оралған соң, ол біраз жыл қаржы мекемесінде қызмет істейді. Содан қайтадан Қызыл Армия қатарына шақырылып, түрлі әскери бөлімдерде взвод, рота командирі болады.
 
1941 жылы Екінші дүниежүзілік соғыс басталысымен, Бауыржан даңқты генерал майор И.В.Панфиловтың басшылығымен Алматы маңында жаңадан жасақталған 316 атқыштар дивизиясының құрамында майданға аттанады, батальон, полк командирі қызметтерін атқарады. Соғыстың соңғы жылдарында гвардиялық дивизияны басқарады. 
Соғыс кезіндегі жеке басының қаһармандық ерлігімен және ұрыс жүргізудегі әскери шеберлігімен ерекше көзге түседі. Бірнеше ре тжау қоршауынан жауынгерлерін аман сау алып шығады. Москва түбіндегі шайқастағы ерлігі сол кездің өзінде Одақ көлеміне аңыз болып жайылады. Бауыржанның осындай ерлігі жөнінде белгілі орыс жазушысы А.Бек «Волоколамское шоссе» (қазақшасы «Арпалыс») повесін жазды. Бұл шығарма кейін бірнеше тілге аударылады. 

Соғыстан кейін Бауыржан Совет Армиясы Бас штабының Жоғары әскери академиясын бітіреді. Әскери педагогикалық жұмыспен айналысып, Совет Армиясы әскери академиясында сабақ береді. 1956 жылы полковник атағымен отставкаға шыққан Бауыржан біржола шығармашылық жұмыспен айналысады. Ол қазақ және орыс тілдерінде бірдей жазып, өз өмірінде көрген білгендерін арқау етеді. Оның қаламынан туған, өмір шындығын арқау еткен тамаша романы мен әңгіме, повестері қалың оқушының іздеп оқитын шығармаларына айналады. Олар бірнеше қайтара басылып шығады. 

Бауыржан бірнеше орден, медальдермен наградталады, Кеңестер Одағының батыры атағын алды. Алайда халықтың өзі «батырым» деп танып, ардақтаған қаһарман ұлына бұл атақ Отан соғысы біткеннен кейін жарты ғасырдай уақыт өткенде барып берілген болатын. Ел тәуелсіздік алғаннан кейін Қазақстан Республикасының тұңғыш Президенті Н.Назарбаевтың жарлығымен оған «Халық қаһарманы» деген атақ берілді.
Халқымыздың аты аңызға айналған қаһарман ұлы Бауыржан Момышұлына арналған тәрбие сағатын ашық  деп жариялаймыз.
       Бауыржан Момышұлы- елі үшін ерен ерлік жасаған, өнегелі ұрпаққа үлгі болып қалған ұлы тұлға. 1941- 1945 жылғы соғыста қаһарамандығы мен қайсарлығы, әскери басшылықтағы шеберлігімен әйгіленіп, атақ-даңқы майданға, бүкіл елге тараған. Батыр ерлігі жайлы бірінші болып белгілі жазушы Александр Бек “Волоколамское шоссе” повесін жазды. Бауыржан Момышұлы туралы жазылған және батырдың өзі жазған кітаптары бар. Қазақтың қайсар ұлын әлем таниды
Тарихымыздан үлкен орын алған қазақтың дара перзенттерінің бірі Бауыржан ата жайлы білу ұрпақ парызы болғандықтан кезекті оқушыларға берейік.

Батыр наградалары
Соғыс кезінде
1942 жылы 6 маусымда -«Қызыл ту» орденімен
1944  жылы 6 маусымда -«Москваны қорғағаны үшін» медалімен
1945 жылы шілдеде-  1 дәрежелі «Отан соғысы», «Құрмет белгісі» ордендерімен,  «Қызыл жұлдыз» орденімен 2  рет марапатталды                                          1970  жылы «Еңбек қызыл ту» орденімен, «Құрмет белгісі» орденімен
1980 «Халықтар достығы» орденін иеленген
ҚСРО Президентінің  1990 ж 11 желтоқсандағы жарлығымен Б. Момышұлына 1941-1945 ж соғыста неміс-фашист басқыншыларына қарсы күресте асқан ерлігі мен қаһармандығы үшін «Кеңес Одағының Батыр атағы» берілді.                                                                                                                             2000 ж  «Ғасыр адамы» деп танылды

Жазушы қаламынан шыққан «Офицер жазбалары», «Артымызда Москва», «Генерал Панфилов», «Куба әсерлері», «Жонарқа», «Ұшқан ұя», «Соғыс психологиясы» туындылары- жұртшылықтың қолдарынан тастамай оқитын, өзінен кейінгілерге өнеге ретінде ұсынатын маңызды қазыналар.

Аты бүкіл әлем халқына аңыз боп тараған қазақ елінің ақиық қыраны Б.Момышұлының қайталанбас ғажайып сырға толы өмір жолы мен көркем туындыларына куә болдық.

[[Санат:Қазақ жазушылары]]
[[Санат:Халық Қаһарманы]]
[[Санат:1910 жылы туғандар]]
[[Санат:1982 жылы қайтыс болғандар]]
[[ru:Момыш-улы,_Бауыржан]]
