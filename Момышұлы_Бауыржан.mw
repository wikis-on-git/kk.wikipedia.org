{{Infobox Biography
| subject_name   = Момышұлы, Бауыржан
| image_name     = Бауыржан Момышулы .jpg
| image_size     = 180px
| image_caption  = 
| date_of_birth  = {{birth date|1910|12|4}} 
| place_of_birth = Көлбастау, [[Жуалы ауданы]], [[Жамбыл облысы]]
| date_of_death  = {{death date|1982|6|10}} 
| place_of_death = 
| occupation     = [[жазушы]]
| spouse         = 
| nationality = [[қазақ]]
}}

'''Момышұлы, Бауыржан''' ([[1910]]-[[1982]]) - [[екінші дүниежүзілік соғыс|екінші дүниежүзілік соғыстың]] даңқты жауынгері, қазақтың көрнекті жазушысы. 

== Өмір жолы ==
Туған жері [[Жамбыл облысы|Жамбыл облысының]] [[Жуалы ауданы|Жуалы ауданындағы]] Көлбастау мекені. 

Бауыржан жеті жылдық мектепті бітіргеннен кейін біраз уақыт мұғалім болған. Сонда жүргенде кезекті әскери міндетін өтеуге шақырылып, онда бір жарым жыл жүріп, запастағы командир атағын алады. Туған ауылына қайтып оралған соң, ол біраз жыл қаржы мекемесінде қызмет істейді. Содан қайтадан [[Қызыл Армия]] қатарына шақырылып, түрлі әскери бөлімдерде взвод, рота командирі болады.
 
[[1941]] жылы Екінші дүниежүзілік соғыс басталысымен, Бауыржан даңқты генерал майор [[Иван Васильевич Панфлов|И.В.Панфиловтың]] басшылығымен [[Алматы]] маңында жаңадан жасақталған 316 атқыштар дивизиясының құрамында майданға аттанады, [[батальон]], полк командирі қызметтерін атқарады. Соғыстың соңғы жылдарында гвардиялық дивизияны басқарады. 
Соғыс кезіндегі жеке басының қаһармандық ерлігімен және ұрыс жүргізудегі әскери шеберлігімен ерекше көзге түседі. Бірнеше рет жау қоршауынан жауынгерлерін аман сау алып шығады. [[Мәскеу|Москва]] түбіндегі шайқастағы ерлігі сол кездің өзінде Одақ көлеміне аңыз болып жайылады. Бауыржанның осындай ерлігі жөнінде белгілі орыс жазушысы [[Александр Бек|А.Бек]] «Волоколамское шоссе» (қазақшасы «Арпалыс») повесін жазды. Бұл шығарма кейін бірнеше тілге аударылады. 

Соғыстан кейін Бауыржан Совет Армиясы Бас штабының Жоғары әскери академиясын бітіреді. Әскери педагогикалық жұмыспен айналысып, Совет Армиясы әскери академиясында сабақ береді. [[1956]] жылы полковник атағымен отставкаға шыққан Бауыржан біржола шығармашылық жұмыспен айналысады. Ол [[қазақ]] және [[орыс]] тілдерінде бірдей жазып, өз өмірінде көрген білгендерін арқау етеді. Оның қаламынан туған, өмір шындығын арқау еткен тамаша романы мен әңгіме, повестері қалың оқушының іздеп оқитын шығармаларына айналады. Олар бірнеше қайтара басылып шығады. 

Бауыржан бірнеше орден, медальдермен наградталады, [[Кеңестер Одағының батыры]] атағын алды. Алайда халықтың өзі «батырым» деп танып, ардақтаған қаһарман ұлына бұл атақ Отан соғысы біткеннен кейін жарты ғасырдай уақыт өткенде барып берілген болатын. 


=== Бауыржаның соғыс тарихында болмаған 27 тактикалық жаңалағы ===
Жас сардар Бауыржан Момышұлы Мәскеу түбінің қалың қарына малтыға жүріп, бес рет қоршауды бұзып, жалпы саны 207 рет қол бастап, ұрысқа кіріп, 27 рет әскери ғалымдардың айтуынша, соғыс тарихында болмаған тактикалық жаңалық жасады. [[Командир]] Момышұлы жетік стратег, асқан тактик болумен қоса, сұңғыла [[психолог]] та еді.
Момышұлы өмірбаянының осы ең жауапты кезеңінде Мәскеу түбіндегі шайқас ерекше орын алады.
1941 жылы қазанның он бесі күні таң атар-атпастан панфиловшылардың И.В.Капров басқарған 1073-полктің қорғаныс шебіне фашистер шабуылын тынымсыз қайталай берді. Алған жолынан, айтқан сөзінен қайтпайтын қайсар командир Бауыржан роталардың соғыс қимылын жаңа тактикаға жанастыра отырып, операцияны орынды басқара білді. Осы күндердегі арпалыс кезеңдерінде жауға қайсарлықпен қарсы тұрып, майдан даласында ерлік көрсеткендердің ішінде Қ.Шәріпов, Р.Жанғозин, Б.Жетпісбаев, М.Әлімжанов, Д.Снегин, Е.Таймасов, Т.Ахтановтардың ерлігі бір төбе.
Алайда аласапыран қысылшаң жағдайға ұшыраған кейбір полктердің батальон, роталарымен байланысы үзіліп, жауынгерлердің қай жерде, қандай халде екенін білу қиынға соқты.
Сондай жағдайға ұшырағандардың бірі – Бауыржан басқарған бірінші батальон еді. Баукең енді шегінудің нақты жоспарын жасады. Батальонның алдында жүретін он бес адамнан құрылған (алдыңғы жақты барлайтын) барлаушы қойып, взвод-взводпен бөлек-бөлек болып, бірінің ізімен бірін жүргізе жылжуды ұйғарды. Батальон алдындағы барлаушыларды аға лейтенант Рахимов пен саяси жетекші Мұхаметқұл Сләмқұлов басқарды. Күндіз жау көзіне түспеу үшін жауынгерлеріне түнделетіп жүруді бұйырды. Күндіз қалың тоғайда тыныстап, түнде барлаушылар арқылы белгіленген бағытпен сақтана жүріп отырды. Қалың қарағайлы тоғай іші қар.    Жауынгерлер шаршады. Әйтсе де табанды төзімділік көрсеткен батальон екі күннен кейін Новлянск пен Ивановск деревняларының аралығынан шықты. Барлаушылардың айтуынша, осы Ивановск деревнясында панфиловшылардың 1075-полкінің бірінші батальоны тұрады екен. Бұлар әлі шайқасқа қатыспапты. Әдісқой, тәжірибелі комдив И.В.Панфилов бұл полкті уақытша әдейі резервте ұстап тұр екен. «Б.Момышұлы басқарған батальон түгелдей жау қолынан қаза тауып, жойылып кетті» деген лақапты естіген олар түгелдей аман оралған жауынгерлерді зор қуанышпен қарсы алды. Бауыржан бастаған батальон жауынгерлерін көргенде И.В.Панфилов қуанғаннан көзіне жас алды. Иван Васильевич көптен көрмеген бауырын кездестіргендей Бауыржанды қаусыра құшақтай алып, бетінен сүйіп: «Жарайсың, сұңқарым!» деп арқасынан қақты.
Кеңес әскерлерінің 1942 жылғы қаңтар-ақпан айларындағы ұрыстарында 8-гвардиялық дивизияның Бауыржан Момышұлы басқарған полк жауынгерлері ерекше көзге түсті. Дивизия екі ай ішінде батысқа қарай 500-600 шақырым алға басып, фашистердің мыңдаған солдаты мен офицерін қырды, көптеген техникасын жойып жіберді. 
Бауыржан Момышұлының қатардағы жауынгерлер жайлы айтқан небір қасиетті сөздері халқымыздың есінде. Даңқты қолбасшы солдаттың мінез-құлқын, парасатын, елі үшін шыбын жанын қиятын ерлігін керемет білген. Соның арқасында оларды ерлік жеңістерге бастап, жігерлендіріп отырған. 
Бауыржан Момышұлы соғыс жылдарында адуынды да қатал әскери басшы болып қана қойған жоқ, сонымен қатар қарамағындағы жауынгерлер мен офицерлердің ақылгөй жетекшісі, зерделі де білгір, байыпты да мейірман тәрбиешісі де бола білді.
Гвардия полковнигі Бауыржан Момышұлының [[1990]] жылдың [[желтоқсанның 12|12 желтоқсанында]] туғанына 80 жыл толуына орай Кеңес Одағының Батыры деген жоғары атақ берілді.    Б.Момышұлының «Әділет қашанда жеңеді, ол кешіксе де келмей қоймайды» деген сөзі шындыққа айналып, ел тілегі орындалды.

== Бауыржанға арнап ==
Қазақстанда батырдың атымен [[Алматы]], [[Тараз]], [[Атырау]], [[Семей]] қалалары және Жамбыл облысындағы [[Асса]] селосындағы көшелерге батырдың аты берілген; Алматы (№ 131), Тараз (№ 44), [[Шымкент]] (№ 42), және Алматы қаласындағы әскери мектеп интернаттарыда батырдың есімімен аталады. Шымкент қаласындағы [[Қазақстан Республикасының iшкi iстер министрлiгі]] ғимараты мен [[Астана]] қаласында Бауыржан Момшұлының [[ескерткіш|ескерткіші]] орнатылған. 
Жамбыл облысының бұрынғы Бурное ауданы қазір Бауржан Момышұлы ауданы болып өзгертілген.
== Батыр наградалары ==

Соғыс кезінде
[[1942]] жылы [[маусымның 6|6 маусымда]] -«Қызыл ту» орденімен
[[1944]]  жылы 6 маусымда -«Москваны қорғағаны үшін» медалімен
[[1945]] жылы шілдеде-  1 дәрежелі «Отан соғысы», «[[Құрмет белгісі]]» ордендерімен,  «[[Қызыл жұлдыз]]» орденімен 2  рет марапатталды                                          1970  жылы «Еңбек қызыл ту» орденімен, «[[Құрмет белгіс]]і» орденімен
1980]] «Халықтар достығы]]» орденін иеленген
[[КСРО]] Президентінің  [[1990]] ж [[желтоқсанның 11|11 желтоқсандағы]] жарлығымен Б. Момышұлына 1941-1945 ж соғыста неміс-фашист басқыншыларына қарсы күресте асқан ерлігі мен қаһармандығы үшін «Кеңес Одағының Батыр атағы» берілді.                                                                                                                             [[2000]] ж  «[[Ғасыр адамы]]» деп танылды

Жазушы қаламынан шыққан «Офицер жазбалары», «Артымызда Москва», «Генерал Панфилов», «Куба әсерлері», «Жонарқа», «Ұшқан ұя», «Соғыс психологиясы» туындылары- жұртшылықтың қолдарынан тастамай оқитын, өзінен кейінгілерге өнеге ретінде ұсынатын маңызды қазыналар.

Аты бүкіл әлем халқына аңыз боп тараған қазақ елінің ақиық қыраны Б.Момышұлының қайталанбас ғажайып сырға толы өмір жолы мен көркем туындыларына куә болдық.

== Фильм == 

[[2010]] - [[Қазақтың Бауыржаны]] (Деректі фильм) [[Қазақфильм]] . [[Қалила Омаров|Нематұлы Қалила Омаров]] 

[[Санат:Қазақ жазушылары]]
[[Санат:Халық Қаһарманы]]
[[Санат:1910 жылы туғандар]]
[[Санат:1982 жылы қайтыс болғандар]]

[[en:Baurzhan Momyshuly]]
[[ru:Момыш-улы, Бауыржан]]
[[tr:Baurdcan Momiş-Uli]]
