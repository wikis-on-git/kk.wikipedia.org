Изотов Мұхтар Зиядаұлы (26.10.1952 ж.т., [[Алматы]] қ.) – филос. ғыл. докт. (1994), проф. (1996), ҚР Әлеум. ғыл. академиясының акад. ҚазМУ-дың физ. ф-тін (1976, қазіргі ҚазҰУ) және аспирантурасын (1982) бітірген. [[Алматы]] қ-ндағы «Казмеханобр» ғыл.-зерт. ин-тында және ҚазМУ-да инж. (1976–80), [[Қазақстан]] ҒА-ның филос. кафедрасында доцент (1982–93), Филос. және саясаттану ин-тында аға ғыл. қызметкер, ғалым-хатшы (1993–95), ҚР Мемл. аттестациялық к-тінде бөлім меңгерушісі (1995–97) қызметтерін атқарды. 1997 жылдан Филос. ин-тында сектор меңгерушісі. «Қазіргі ғылымның интеграция мәселелерінің логика-методологиялық және әлеуметтік-мәдени мәселелері» деген тақырыпта докт. дисс. қорғады. Оның ғыл. жұмыстарының негізгі бағыты – Қазақстан халықтарының мәдени және рухани бірігуі мәселесін әлеум.-филос. жағынан талдау, [[Қазақстан]] ғылымының ежелден қазіргі кезеңге дейінгі тарихын, т.б. зерттеу проблемалары. И. 85 ғыл. жарияланымның, оның ішінде 5 монографияның («Социально-культурные детерминаты интеграции современной науки», 1993; т.б.) авторы.
