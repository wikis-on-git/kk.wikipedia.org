ЖАЙЛЫБАЙ Келіс Нұрмашұлы (1936 ж.т., [[Қызылорда]] обл. Шиелі ауд. Еңбекші а.) – биол. ғыл. докт. (1997), проф. (1998). [[ҚазМУ]]-ды (1961, қазіргі ҚазҰУ) бітірген. 1961–69 ж. Қазақ егіншілік ғыл.-зерт. ин-тында ғыл. қызметкер. Қазақ күріш ғыл.-зерт. ин-тында (қазіргі Арал өңірі агроэкология және а. ш. ғыл.-зерт. ин-ты) аға ғыл. қызметкер, лаборатория меңгерушісі (1969–92). Қызылорда мемл. ун-тінде [[доцент]] (1992–97), 1998 жылдан оқытушы болды. Негізгі ғыл. еңбектері Арал өңіріндегі күріш дақылының фотосинтезі және фотосинтетик. өнімділігі теориясы мен күріштің жаңа сорттарының морфофизиол. әдістемелерін жасауға арналған. Тұзданған жерлерде күріш өсірудің сорттық жаңа жетілдірілген технологиясын тұжырымдап, өндіріске енгізді. Ж. 160 ғыл. еңбектің, оның ішінде 2 монографияның, бірнеше өнертапқыштың авторы.
