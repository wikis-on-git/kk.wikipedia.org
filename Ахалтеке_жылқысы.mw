[[Сурет:Achaltekas.jpg|thumb|300px|Ақалтеке жылқысы]]
'''Ақалтеке жылқысы''' — [[Түрікмендер|түрікмен халқының]] арғымақ түрі.

Оны түркімендер орынды мақтаныш етеді. Қаз мойынды, қамыс құлақ, артық майды бойына дарытпайтын сыйда арғымақтар паңдықтың, тектіліктің нышанындай.

== Тарихы ==
Бұл тұқымды қазіргі кезде өте ертеде шыққан деп дәлелдеушілер көп. Бірақ, кеңес заманындағы ғалымдар оның [[1220 жж.|1220]]—[[1240 жж.|40]] жж. [[Каспий]] жағасында көшіп-қонып жүрген түркімен тайпаларында түзіліп шыққанын дәлелдеген. Соның ішінде теке руында — теке, жәуміт руында — жәуміт тұқымы түзілген. Сөйтіп, арғымақтардың жалпы атауы алдымен «теке-жәуміт» атаныпты.

Кейін түркімендер [[Ақал]] оазисіне келіп қоныстанған. Осы сәттен асыл тұқымды жылқылар «ақалтеке» атаныпты. Ағылшынның таза қанды мініскер жылқысы осы тұқымнан алынған.

Өз билігі өзінде болмай, бөтен елдің боданы болып отырған 19 ғ. ғасырдың аяғында жаппай тасып әкетудің салдарынан ақалтеке тұқымы саны мен сапасын жоғалта бастайды. Сонда басқа жылқылармен қаны араласпаған айғырлар ұстап қалған дана ақсақалдар ауыл-ауылды өздері аралап жүріп, ақалтекенің тұқымын таратқан екен.

Олардың Бойноу, Мелекуш, Бекназар-қара, Бекназар-ала атты айғырларының есімдері де қазіргі ақалтекенің тарихында ерекше құрметпен аталады.

== Өрбітуі ==
КСРО аумағында өмірге келген Дон жылқысы, Қарабайыр, Қарабақ, Орлов желгіштері, т.б. арғы бастауын осы ақалтекеден алады. Бүкіл еуропалықтар өз жылқысын асылдандыру үшін осы түрікмен жылқысын пайдаланады.

Қазір ақалтекені сыртқа сатпайды. Жылқы зауыттарында оның санын барынша көбейту жұмыстары қолға алынған. Түркімендердің оны қатты құрметтейтіні соншалық, тіпті мемлекеттік елтаңбасына да Янардак деген бірінің суретін салып қойған.

== Қызық деректер ==
Табиғи сұлу қалпымен қатар, ақалтеке жылқысы барынша төзімді де болып келеді. 1935 жылы түркіменнің 30 жігіті оның төзімділігіне, ерекше қасиетіне әлем назарын аудару үшін Ашғабттан Мәскеуге атпен сапар шеккен. Бұл сол кездегі КСРО деңгейінде тараған ерекше шаралардың бірі болыпты. Жорыққа қатысқан жігіттердің бәріне орден беріліп, бір-бір құсмылтық сыйға тартылған екен.


== Сыртқы сілтемелер ==
{{commons|Akhal-Teke}}
* [http://horsesport.info/articles.php?lng=ru&pg=328 Конный спорт в Казахстане] — ахалтекинская порода {{Ru icon}}
* [http://horsesport.info/plugins/address/address.php?lng=ru&mode=1.%20Клубы,%20заводы,%20хозяйства%20Казахстана Қазақстандағы ақалтеке өсіретін шаруашылықтар] {{Ru icon}}
* [http://www.akhal-teke-horses.com/AboutAkhalTeke.php Akhal Teke Horses] — тарихы {{En icon}}


[[Санат:Жылқылар]]
[[Санат:Түрікменстан]]

[[cs:Achaltekinský kůň]]
[[de:Achal Tekkiner]]
[[en:Akhal-Teke]]
[[et:Ahhal-tekiini hobune]]
[[fi:Ahaltekhevonen]]
[[fr:Akhal-Teke]]
[[it:Akhal-Teke]]
[[lt:Achaltekai]]
[[nl:Akhal-Teke]]
[[no:Akhal-Teke]]
[[pl:Koń achał-tekiński]]
[[ro:Akhal-Teke]]
[[ru:Ахалтекинская лошадь]]
[[sv:Achaltekeer]]
[[tr:Ahal Teke atı]]
[[uk:Ахалтекінський кінь]]
