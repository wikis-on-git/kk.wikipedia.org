[[Image:Lansdell-1885-p231-The-Chief-Taranchi-Mosque-in-Kuldja.jpg|thumb|right|"[[Құлжа]]дағы тараншылардың бас мешіті". [[Лансделл, Һенри|Һенри Лансделлдің]] 1882 жылғы фотосы.]]
'''Тараншы''' дегеніміз — бүгінгі [[Шынжаң]]ңдағы [[Тарим]] өзенінің алабындағы шұраттарда тұратын, [[түркі тілдері]]нің [[қарлұқ]] тармағына жататын тілдердің бірінде сөйлейтін және шығу тегі жағынан ежелдегі иран, тохар халықтарының және бертінде көшіп келген түркі-моңғол тайпаларының ([[қарлұқтар]], [[ұйғырлар]], [[яғмурлар]] және [[моңғолдар]]) ұрпақтары болып табылатын отырықшы халықтың аты.

[[Шағатай тілі]]нде «отырықшы шаруа» дегенді білдіретін осы атаумен [[Ферғана аңғары]]нда және бүкіл [[Орталық Азия]]ның шұраттарында тұратын отырықшы, жер өңдеумен айналысатын тұрғындарға қатысты қолдануға болады. [[Тарим]] өзенінің алабы ([[Қашғар]], [[Құмыл]], [[Хотан]] және [[Тұрпан]] шұраттары сияқты шұраттарды қамтитын) жер өңдеуші '''тараншылардың''' нағыз отаны болып есептелсе де, олар [[Қытай]] тарихының [[Миң]] және [[Циң]] кезеңдерінде қазіргі [[Үрімші]] мен [[Іле]] сияқты жерлерді де қоныстаған. [[Мәнжу]] империясы [[жоңғар қалмақтары]]н басып алған соң ол көптеген тараншыларды отырықшы [[сібе]] гарнизондарымен  бірге  [[Іле қазақ автономиялы облысы|Іле өзенінің аңғарында]] қоныстануға жіберген. Шынжаңның көпұлтты мұсылман мәдениетінде «тараншы» ұғымы «[[сарттар|сарт]]» ұғымына қарама-қарсы мағынада қолданылады: тараншы деп жер өңдеуші отырықшыларды атаса, сарт деп қалада тұратын саудагер-қолөнершілерді атаған. Әрине, шұраттардағы мұсылман мемлекеттерінің билеуші таптары тараншыларға жатқызылмаған, оларды шығу тегі бойынша көбінесе «моғол» немесе [[долан]] деп атаған. Бірақ қазіргі көзқарастан қарағанда, тараншылар, [[сарттар]] мен моңғол [[доландар]]ды үш түрлі этникалық топ деп қарастыруға болмайды, оларды бір шағатай-тимурид мәдени және тілдік бірлестігіндегі үш түрлі топ немесе тап деуге ғана келеді.

20-шы ғасырдың бас кезінде [[Ресей]], [[Ұлыбритания]] мен [[Қытай]]дың арасында болған, «[[Үлкен ойын]]» деген атқа ие болған [[геополитика]]лық бәсекелестіктің түпкі нәтижесі ретінде Орталық Азия қазіргі [[ұлттық мемлекет]]тердің арасында бөлініске түсті. Шұраттарда тұратын шаруалар 1930-шы жылдардың басына дейін ұйғыр ұлтына қосылып болды. Бір қызығы, шұраттарда немесе Іле өзенінің бойындағы қалаларда тұратын [[сарттар]] ұйғыр болып жазылса, байланыстары [[Шынжаң]]ның батысымен күштірек болған сарттар [[өзбектер|өзбек]] болып жазылып кетті. Кейде бұндай бөліну шарттылығы көзге ұрып тұрады, мысалы, [[қашғар]]лықтардың [[әндіжан]]дықтардан айырмашылығы олардың [[тұрпан]]лықтардан айырмашылығындай зор.

[[Санат:Қытайдағы этникалық топтар]]
[[Санат:Орталық Азияның тарихы]]
[[Санат:Шынжаң тарихы]]

[[en:Taranchi]]
[[ru:Таранчи]]
