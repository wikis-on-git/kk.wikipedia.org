'''ӘБДІЖӘЛИЛ БАБ — Әли Абу Тәліптің''' 

<br />
'''ӘБДІЖӘЛИЛ БАБ''' — [[''Әли Абу Тәліптің'']] (Әзірет Әлінің) жетінші [[ұрпағы]], Хазірет [[имам Хұсайын]] әулетінен. 8 ғ-дың 2-жартысында Йеменде патшалық құрған. Сол заманда бауыры Ысқақ бабпен (қ.Баб Ата) бірге, 150 мың әскермен дін жолындағы жорыққа аттанады. Шам қ-сынан Бағдатқа, Исфаханға, одан Мазандеран, Серахс, Балх, Бұхара, Шахрисябзь, Самарқан, өзгент және Ош шаһарларына келеді. Екі ықылымды бағындырған арабтар Ферғанаға жеткен соң, мұндағы жұртты түгел исламға мойынсұндырып, енді үш бағытқа бөлінеді: бірі Іашқар мен Жәркентке, 2-сі Сырдың сол жағасымен Жетікентке және Отырарға (8 ғ-да [[Отырар]] Сырдың сол жағында болғаны туралы бірден-бір мәліметсіз), ал 3-сі Сырдың оң жағасымен Шаш (Ташкент) және Исфиджап (Сайрам) шаһарларына қарай аттанады. Ә.б. Сырдың сол жағымен жүретін 2-бағытқа, Ысқақ баб 3-бағытқа басшылық етеді. Ә.б. Ходжендті (Сырдың өзгенті немесе Іырғыз өзгент) қоршау кезінде қаза болады. Мұны естіген бауыры Ысқақ баб әскерімен келеді де Ходжентті алып, өтеміс ханды өлтіреді. Тұрғындарына мұсылмандықты қабылдатады. Аңыз бойынша оның лақап аты Хорасан екен. Хорасан аталуына себеп болған жәйт: шешек шыққан жанның үстінен аттаса — ауру көп ұзамай сауығып кететін көрінеді. 
<br />
[[Хорасан ата|Хорасан ата]] (Ә.б.) мен оның ұлы Хұсайын баба (Хұсайын Ғази) зираттары Сырдың ежелгі Баршындария алабы, өгіз жылғасы деген ескі арна бойында (қазіргі Қызылорда обл., Жаңақорған ауд. Задария ұжымшары маңында) жатыр. Ә.б. зираты басына кезінде күмбез тұрғызылып, уақыт өте ол бұзылған соң, 11 — 12 ғ-лар шамасында шикі қыштан қайта көтерген. Бүгінгі күнге жетіп тұрған қос күмбезді мавзолей 14 ғ-дың соңында салынған. Ғимарат төрткүл пішінде. Екі бөлмеден тұрады. Негізгі фасады мен үлкен бөлме есігі шығысқа, кіші бөлме есігі оңт-ке қараған. Үлкенінде Ә.б. (Хорасан ата), кішісінде ұлы Хұсайын жерленген. Бөлмелердің үстінен қос белдеулетіп алты қырлы барабандар өрілген де, олардың үстінен күмбездер шығарылған. Кірпіш үлгілері осы маңдағы өзгент, Сығанақ секілді көне шаһарлар жұртынан, Мейрамтөбе, Аққорған қамалдары орындарынан ұшырасады. Ә.б. пен оның ұлы Хұсайын баба жатқан жер “[[Хорасан әулие]]” аталып, бірнеше ғ-дан бері зиярат ету орнына айналып келеді. Олар жайлы ел аузында таңғажайып аңыздар сақталған. Алматы обл. Жамбыл ауд. жерінде Хорасан ата намаз оқыған және сол кісінің қасиетімен ашылған бұлақ көзі бар.
