'''ҚОЖЫҚОВА''' '''''Ләтипа Мұңайтпасқызы''''' (1892, қазіргі [[Қызылорда облысы|Қызылорда обл]]. Қармақшы ауд. – 1.4.1960, [[Алматы]]) – сән және қолданбалы өнер шебері, [[КСРО]], Қазақстан Суретшілер одағының мүшесі (1957). <br />
Ауыл мектебінде оқыған. Қоңырқожа Қожықовқа тұрмысқа шыққан. [[Түркістан|Түркістан Республикасы]] ОАК [[Ташкент|Ташкентте]] ашқан Қазақ пед. уч-щесіндегі көркемөнерпаздар үйірмесіне қатысқан. Үйірме мүшелерінің күшімен “Шығыс кештері” ойын-сауық бағдарламасы бойынша әзірленген “Біржан – Сара” спектаклінде (реж. Д.Әділов) Сараның анасының рөлін ойнаған (1921). <br />
1925 – 36 ж. Қазақ драма театрында, 1936 – 58 ж. Абай атынд. Опера және балет театрында қызмет етті. Қазақ әдебиеті мен өнерінің [[Мәскеу|Мәскеуде]] өткен онкүндігіне қатысқан (1936). 1937 – 38 ж. ері Қоңырқожа, үлкен ұлы Қожахмет және жақын туыстары саяси қуғынға ұшырағанда мойымай, шығарм. өнерін дамыта түсті. Екінші дүниежүз. соғыс жылдары Ф.Рузвельтке сыйға тартылған, Мемл. тапсырыспен Қ. тіккен қазақтың ұлттық киімдері қазір АҚШ-тағы Рузвельт музейінде, сондай-ақ, ежелгі қазақ қолөнері дәстүрінде тоқылған сәндік бұйымдары мен ұлттық киім үлгілері Алматыдағы [[Қастеев, Әбілхан|Ә.Қастеев]] атынд. Өнер музейі мен ҚР обл. музей қорларында сақтаулы.
