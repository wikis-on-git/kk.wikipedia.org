'''Арман Ғалиасқарұлы Дунаев''' — «Қазына» орнықты даму қорының басқарма төрағасы.

1966 жылдың 7 қазанында  Талдықорған облысының, Гвардейский ауданының, Қоғалы ауылында дүниеге келді. Қазақ. Жоғары білімді, экономика ғылымдарының кандидаты. Ағылшын тілін жетік меңгерген.

1988 жылы саяси экономия  мамандығы бойынша С.М.Киров атындағы Қазақ Мемлекеттік Университетінің философия-экономика факультетін  үздік бітірді.

Еңбек жолын 1988 жылы Жамбылдың гидромелиоративті-құрылыс институтының  кафедрасында ғылыми қызметкер ретінде бастаған.

1988 жылы М.В.Ломоносов атындағы Мәскеу Мемлекеттік Университетінің аспирантурасының күндізгі бөліміне аспирант ретінде қабылданды. 1992 жылы кандидаттық диссертацияны қорғады.

1992 жылдың мамыр айынан 1993 жылдың қараша айына дейін Оңтүстік Қазақстан облыстық әкімшілігінің сыртқы экономикалық байланыс аппаратының бас маманы, бөлім меңгерушісі.

1993 жылдың қараша айынан  1998 жылдың  сәуір  айына дейін экономиканың  нақты секторы өнеркәсіптерінде басқарушы қызметтерін атқарады.

1998 жылдан 2000 жылдар аралығында екінші деңгейлі банкте инвестициялық және халықаралық бағдарламалар басқармасының бастығы, халықаралық қаржы институттарымен жұмыс істеу басқармасының бастығы.

2000  жылдан бастап мемлекеттік қызметте. Қазақстан Республикасы Қаржы Министрлігінің  мемлекеттік борыштар Департаментінің Директоры.

2001 жылдың мамыр айында Қазақстан Республикасы Қаржы вице-Министрі болып тағайындалады.

2002 жылдың қыркүйек айында Қазақстан Республикасы Экономика және бюджеттік жоспарлау министрлігінің вице-Министрі.

2003 жылдың шілде айынан 2004 жылдың наурыз айына дейін АҚ «Ұлттық инвестициялық қор» басқару кеңесінің Төрағасы.

2004 жылдың наурыз айында Қазақстан Республикасы бірінші қаржы вице-Министрі, ал одан кейін Қаржы Министрі болып тағайындалды.

2006 жылдың қантар айында Қазақстан Республикасы Қаржы нарығын және қаржы ұйымдарын реттеу мен қадағалау агенттігінің Төрағасы.

== Марапаттары ==
* Қазақстан Республикасы Президентінің алғысы (2001) 
* «Қазақстан Конституциясына 10 жыл» медалі (2005)
*«Құрмет» ордені (2005)
* «Қазақстан Парламентіне 10 жыл» мерейтойлық медалі (2006)

== Жанұя жағдайы ==
Үйленген, 2 баласы бар.

{{stub}}

{{DEFAULTSORT:Дунаев, Арман Ғалиасқарұлы}}
[[Санат:1966 жылы туғандар|Дунаев, Арман Ғалиасқарұлы]]
