'''Адамбаев Балтабай Әбдірахманұлы (1919-1990)'''

[[Жамбыл облысы|Жамбыл облысының]] [[Сарысу ауданы|Сарысу ауданында]] туған. Сондағы мектеп-интернатта оқып, тәрбиеленеді. [[Ұлы Отан соғысы]] жылдары [[Ташкент|Ташкентте]] [[Фрунзе, Михаил Васильевич|Фрунзе]] атындағы әскери академияның тактика және атыс жоғары курсын лейтенант атағымен бітірген ол Калинин майданында Төртінші гвардиялық атқыштар бригадасының құрамында ротаны басқарып, ұрыстарға қатысады. 1945 – 1947 жж. [[Тараз|Жамбыл]] облыстық тұтынушылар қоғамында қызмет істейді. [[Тараз|Жамбылдың]] [[Абай]] атындағы педагогика училищесін, 1951 жылы Қазақ мемлекеттік университетін тамамдаған. Біраз жыл [[Тараз|Жамбыл]] қаласындағы №38 қазақ орта мектебінде ұстаздық еткен.

Филология ғылымының кандидаты Балтабай Әбдірахманұлы өмірінің ақырына дейін [[Қазақ КСР]] [[Ғылым]] академиясының [[Әуезов, Мұхтар Омарханұлы|М. О. Әуезов]] атындағы [[Қазақ әдебиеті|Әдебиет]] және өнер институтында ғылыми қызметкер болып істеген. Қазақ халқының бай ауыз әдебиетін, оның ішінде халық даналығы – [[шешендік сөздер]] мен мақал-мәтелдерді зерттеулермен шұғылданды. «Қазақ ертегілері» (1962), «Шешендік сөздер» (1967), «Ел аузынан» (1985) жинақтарын құрастырған.

''''' Шығармалары: '''''

*Сырларым. Өлеңдер. А., ҚМКӘБ, 1959;
*Ақбөбек. Поэма мен өлеңдер. А., ҚМКӘБ, 1962;
*Шешендік сөздер. Монография. А., «Жазушы», 1967;
*Шешендік сөздер (Сырым сөздері негізінде). Монография. А., «Жазушы», 1969;
*Мәди. Тарихи повесть. А., «Қазақстан», 1969;
*Аманат. Өлеңдер. А., «Жазушы», 1972;
*Халық даналығы. Мақал-мәтелдер. А., «Мектеп», 1976;
*Жауынгер жолы. Повесть және әңгімелер. А., «Жазушы», 1978;
*Тұлпардың ізімен. Өлеңдер мен поэма. А., «Жазушы», 1983;
*Қазақтың шешендік сөздері. Зерттеу. А., «Ғылым», 1984;
*Казахское народное ораторское искусство. А., «Ана тілі», 1994, 1997.

''''' Қолданылған әдебиет '''''

«Қазақстан жазушылары: ХХ ғасыр». Анықтамалық. – Алматы: «Ана тілі» баспасы ЖШС. 2004 – 392 бет.

[[Санат:Қазақ жазушылары]]
[[Санат:Қазақстан әдебиеті]]
