'''ИЛЬМЕНИТ''', титанды теміртас – оксидтер класына жататын [[минерал]]. [[Химия|Химиялық формулас]]ы FeTiO3. Алғашқы табылған жері Оңтүстік Оралдағы Ильмен тауы атымен аталған. Тригональдық сингонияда кристалданады. Көбінесе сеппелі түйірлер, кейде тұтас түйіршікті бөлшектер түрінде кездеседі. Түсі қара, металдай жылтыр. Қатт. 5 – 6, менш. салмағы 4,7 г/см3 магнитті. Негізді және өте негізді магмалық [[тау жыныстары]]мен байланыста кездеседі. Ол жыныстар бұзылып-үгілгенде Ильменит өзгермей басқа берік [[минерал]]дармен бірге кенқайраң түзеді. Ильмениттен титан, титан тотығы, ферротитан алынады. Берік [[болат]] жасауда және бояу өндірісінде пайдаланылады. Қазақстанда [[Солтүстік Қазақстан облысы|Солтүстік Қазақстан облысында]] (Обуховское) мен [[Шығыс Қазақстан облысы]]нда (Қараөткел) кен орындары бар.
