'''Электр Қозғалтқышы''' – электр энергиясын мех. энергияға түрлендіруге арналған машина. Оның тұрақты және айнымалы токқа арналған түрлері бар. Айналыс жиілігін тиімді әрі бір қалыпты етіп реттей алатындағы тұрақты токқа арналған Э. қ-ның артықшылығы болып есептеледі. Айнымалы токтың Э. қ-на синхронды электр қозғалтқышы (айналыс жиілігі қо-ректенетін ток жиілігіне байланысты болатын Э. қ.), асинхронды электр қозғалтқышы (жүктеме шамасы артқанда айналыс жиілігі кемитін Э. қ.) және коллекторлы Э. қ. жатады. Тәжірибеде асинхронды Э. қ. кең тараған. Мұндай қозғалтқыштың құрылысы қарапайым, жұмысы сенімді болып келеді. Асинхронды Э. қ-ның негізгі кемшілігі: реактивті қуатты көп пайдаланады. Айналыс жиілігін бірқалыпты етіп өзгерту қажет болған жағдайда тұрақты токтың Э. қ. кейде айнымалы токтың коллекторлы Э. қ. пайдаланылады. Э. қ-ның қуаты ваттың ондық үлесінен ондаған Мвт-қа дейін жетеді. Э. қ. өнеркәсіпте көлікте, тұрмыста, т.б. салаларда кеңінен қолданылады.
