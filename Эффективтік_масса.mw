'''Эффективтік Масса''' – квазибөлшектердің негізгі сипаттамаларының бірі. Ол қатты дененің белдемдік теориясында электрондар мен кемтіктерге сыртқы эл.-магн. өрістің тигізетін әсерін сипаттау үшін пайдаланылады. Заряд тасығыштарға сыртқы эл.-магн. өрістен басқа кристалдың ішкі периодтық өрісі де әсер етеді. Заряд тасығыштардың қозғалысын тек сыртқы өріс әсерінен болады деп есептеу үшін (басқаша айтқанда заряд тасығыштарды сыртқы және ішкі өрістердің қорытқы өрісінде қозғалатын еркін бөлшектер, яғни квазибөлшектер деп санау үшін) олардың массасы Э. м-мен алмастырылады. Э. м. квазибөлшек энергиясының магнит өрісінде квантталуын анықтайды. Қатты денелерде (әсіресе жартылай өткізгіштерде) қарастырылатын кванттық ауысулар Э. м-ның таңбасына тәуелді: оң таңбалы Э. м. электрондар қозғалысына, ал теріс таңбалы Э. м. кемтіктердің қозғалысына сәйкес келеді. Тәжірибе жүзінде Э. м. металдардағы диамагн. (циклотрондық) резонанс тәсілі арқылы анықталады.
