'''“Махамбет”''' фильмі де нақты тарихи кезеңге негізделген сондай аз санатқа келіп қосылып жатқан тың дүние. Сол­түстік Каспий жағал­ау­ын­дағы Бөкей хандығының шатырына қарай шамның жарығын түсіруге талпынған шы­ғарма. [[Бөкей хан]]ның ұлы [[Жәңгір]] 1824 жылдың жазында хан тағына отырады. Бұл биліктегілер мен қарапайым қара халық арасындағы шие­леніс түтінінің бықси түсіп, қолқаны әділет­сіздік пен алауыздықтың “қолаңсасы” қарыған қым-қиғаш кезеңнің басталар шағы  болатын. Осы таққа отырғызу рәсімінен өрбитін фильм одан әрмен қарай озбырлық пен отаршыл­дық­ты, әлеуметтік ортадағы әділетсіздік пен тұлға­лар қайшылықтарын, олардың бітіспес бұралаң жолдарын суреттеумен жалғасады. Көркем ту­ынды саяси, әлеуметтік мәселелер шекпенінде қалып қоймайды, [[Махамбет батыр]]дың Айға­ным сұлумен арадағы ғашықтық сезімдері шынайы шығады. Ата-салт, ежелгі дәстүр нақыштары нанымды бояумен бейнеленеді.


Фильмнің бас продюсері – Мәдина Сүлейменова, Махам­бет рөлін сомдаған – Берік Айт­жанов, Исатайды бейнеле­ген – Қазақстанның еңбек сі­ңірген әртісі Ерік Жолжақ­сы­нов, Баймағамбет Айшуақов рөлінде – Қазақ­станның еңбек сіңірген әртісі Болат Әбділманов, Түрген батырдың рөлінде ойнаған – Арман Әселов.
