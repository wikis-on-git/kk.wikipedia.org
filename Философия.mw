'''Пәлсапа'''-адамзат баласының сонау ықылым заманнан басталған білімі, қоғамдық сананың формасы, болмыс пен танымның жалпы заңдылықтары туралы ілім. Кез-келген адамды  әлем, қоршаған орта, қоғам, дін, діл, білім, саясат, мәдениет секілді мәселелер бей-жай қалдырмайтыны айдан анық. Міне, осы іспеттес мәселелер философия пәнінің негізгі қарастыратын бөлімдері болып табылады.  Философия сөзі  грек тілінен аударғанда -даналыққа деген махаббат  мағынасын білдіреді.  Б.з.д. 7-6 ғ.ғ. Ежелгі Үнді, Қытай Және Грек жерлерінде бір уақытта пайда болады. Мәліметтерге сүйенсек, «философия» терминін алғаш қолданған Антика дәуірінің атақты философы және математигі [[Пифагор]].

Философия дүниегекөзқарастың бір түрі. ''Дүниегекөзқарас''- дүние туралы  жалпы пікірлер жиынтығы және адамның әлемдегі орыны жайлы көзқарасы. Тарихи тұрғыда қарайтын болсақ, дүниегекөзқарас үш негізгі  типтен тұрады:  Мифологиялық, діни, философиялық.

* '''Мифология''' (гр. Myfos-аңыз, logos-ілім)- әлемді фантастикалық және ақиқат жағдайда түсінетін қоғамдық сананың бір түрі.  Мифологиялық туындыларда әлемнің қалыптасуы, жер, адам, тіршілік,  өмір және өлім секілді мәселелер  көп кездеседі. Мифтің ерекшелігі: табиғат және табиғат құбылыстарына жан бітіру,  фантастикалық құдайлардың болуы, олардың қарым-қатынасы,  адамзат баласымен араласуы т.б.

* '''Дін'''- бәрінен жоғары жаратушы күшке және оның  қоршаған орта мен адам баласына әсері бар деп есептейтін сенім-нанымға негізделген  көзқарас формасы. Діннің мифологияға ұқсастығы бар: Әлемнің пайда болуы, жер бетіндегі тіршілік, адамның  іс-әрекеті туралы адамгершілік-этикалық мәселелерді алға қояды. Қоғамды игі  істерге шақыруда:  мәдениеттің қалыптасуына әсер етуімен қатар  адам баласын  сыйласымдылыққа,  әділеттілікке, төзімділікке тәрбиелеп, өзіндік парыз  мәселесін түсіндіруде діннің  атқарар маңызы ерекше.

* '''Философия''' - дүниегекөзқарастың ғылыми-теориялық түрі.  Философиялық көзқарас  мифологиялық және діни көзқарастан айырмашылығы- нақты ұғымдарға, категорияларға сүйене  отырып  логикалық ой қорыту ерекшелігінің бар болуы. Философия  даму барысында үш   кезеңнен өтті: Космоцентризм, теоцентризм, антропоцентризм.

# '''Космоцентризм'''-әлемді  түсіндіруде ғарыштың шексіз сыртқы күші қолдана отырып, ой тұжырымдау (философияның бұл  кезеңі Ежелгі Үнді, Қытай және Ежелгі Грек жерлерінде көп таралды ) . 

# '''Теоцентризм'''- барлық тіршілік атаулыны жоғары жаратушы күш-Құдай арқылы түсіндіру (Ортағасырлық европа философиясына тән ерекшелік).

# '''Антропоцентризм'''- негізгі орталық мәселесі адам болып табылатын  философиялық көзқарас (Қайта өрлеу дәуірімен жаңа заман, қазіргі заман философиялық мектептерінде қарастырылады).

Философияның пайда болуы адамзат баласының білім деңгейі мен ой-санасының едәуір дамуына байланысты әлемді ғылыми тұрғыда түсінуімен орайлас дүниеге келді. 

Сан қырлы табиғат құбылыстарының мәнісін түсінуге тырысқан ойшылдардың философиялық көзқарастары-философия ғылымының беташары іспеттес болды.  Алғашқы  философиялық ойлардың формасы натурфилософиялық  бағытта дамыды.

Философия пәні қоғамның дамуымен тығыз байланыста бола отырып, рухани өмірдің барлық қырларын қамтыды.   Философияны алғаш рет ерекше теориялық білім ретінде жинақтап дәлелдеген  ерте грек философы Аристотель (б.з.д. 384-322 ж.ж.).

Философияның өз алдына ғылым болып қалыптасу барысында қарастыратын мәселелеріде айқындала түсті: Онтология-болмыс туралы ілім (немесе дүниенің бастамасы жайында); гносеология-таным туралы ілім; Аксиология-рухани құндылықтар туралы ілім; Праксиология –адам шығармашылығы туралы ілім; Антропология-адам туралы ілім; Логика-дұрыс ой-қорыту  жөніндегі ілім.

Философия пәнінің зерттейтін сұрақтары: болмыстың өмір сүру жағдайы, материя, оның формалары, сана және санасыздық, адам, оның өмірдегі мәні мен әлемдегі алатын орыны, жан, адамның рухани өмірі, қоғам, табиғат, өркениет, экология,  дүниені танып білу, қозғалыс, диалектика және оның заңдары.

Ф.Энгельстің тұжырымдауы бойынша философияның негізгі сұрағы- ойлаудың (сананың) болмысқа, рухтың материяға (табиғатқа) қатынасы. Міне, осы мәселеге байланысты қоршаған орта мен адамның әлемдегі алатын орыны айқындала түспек. Философияның негізгі пәні мен обьектісі-адам және оның әлемдегі орыны.

Философияның негізгі  мәселесін (ойлау мен болмыстың арақатынасы туралы) сөз еткенде бұл сұрақтың  екі жағы бар екенін ажырата білу керек.

бірінші жағы: дүниенің негізі, бастамасы не -идея, рухпа әлде  материя ма деген    онтологиялық (болмыс туралы ілім) сұрақ  қояды.

екінші жағы: адам баласы  дүниені танып-біле алама әлде танып-біле алмайма деген гносеологиялық (таным туралы ілім) мәселе көтереді.

Философияның онтологиялық мәселесіне байланысты философияда  негізгі   екі бағыт  пайда болды. Олар материализм және идеализм.

Онтологиялық сұрақ- дүниенің бастамасы не, дүниенің негізі материя  не сана, рухпа деген деген сұрақ төңірегінде мәселе қозғаса,  ал гносеология-дүниені танып-білу мүмкінбе  әлде мүмкін емеспе деген сұрақ қояды. 

Дүниенің алғашқы бастамасы, түп негізі не деген сұраққа жауап беру барысында философияда екі негізгі бағыт пайда болды, олар: материализм және идеализм. 

Материалистік бағыт-дүниенің негізі кез-келген бір материядан тұрады, материя-санаға тәуелсіз реалды өмір сүретін, өзіндік заңдылықтармен дамуға қабілетті деп тұжырымдайтын пікір.

'''Материя'''—адамның санасынан тыс,  тәуелсіз  өмір сүретін  және санада бейнеленетін (сана арқылы сипаттауға болады) обьективті шындық. Материя әлемде нақты өмір сүретін шексіз көп обьектілер мен формалардың субстанциялық негізі болып табылады.

Материалист-философтардың қатарына саналатындар: Демокрит, Фалес, Анаксимандр, Анаксимен, Эпикур, Бэкон, Локк, Спиноза, Дидро, Герцен, Чернышевский, Маркс, Энгельс, Ленин т.б.

Идеализм-философияның негізгі мәселесін шешудегі материализмге қарама-қарсы бағыт, яғни материя мен сана қатынасында  дүниенің бастамасы ретінде сананы (идеяны), рухты жақтайтын көзқарас.

 Идеализм екі түрлі пікірге бөлінеді:

-Обьективті идеализм (Платон, Лейбниц, Гегель),

-Субьектвті идеализм (Беркли, Юм).

Обьективті идеализм өкілдерінің тұжырымдауы бойынша  тек қана реалды идея ғана бар, идея-алғашқы, барлық қоршаған орта, шындық- «идеялар әлемі» және  «заттар әлемі»  болып бөлінеді. «Идеялар әлемі» (эйдос)  әлемдік зердеде өмір сүреді,  заттар әлемі -өзіндік тіршілігі жоқ,  жекелеген заттар Жаратушыға ғана тән құбылыс, «идеялар әлемі» санадан тәуелсіз өмір сүреді, себебі,  адамның ойы, идея тіпті табиғаттың өзі абсолюттік идеяның, дүниежүзілік, әлемдік рухтың бір бөлшегі ғана, яғни дүниенің негізі- о дүниелік сана, «абсолютті рух». Обьективті идеализм әдетте теологиямен бірігіп кетеді де, діннің өзіндік бағыт алған  философиялық негізі болып табылады.

Субьективті идеализм- бүкіл дүние-біздің санамызда, субьектінің сана-сезімінің жасаған немесе біздің түйсіктеріміздің, алған әсеріміздің жиынтығы. Бұл жағдайда алғашқы бастамаға адамның санасы алынады да, сонан кейін барып одан табиғат шығарылады, соған орай заттар мен бүкіл дүниенің обьективті өмір сүруі, олардың даму заңдылықтары теріске шығарылады, өйткені  адам санасынан тыс материяда,  рухта жоқ»,- деген пікірді ұстанды.

Уақыт өте келе дүниенің бастамасы мәселесіне байланысты философияда бірнеше пікірлер қалыптаса бастады.  Олардың қатарына: монизм,  дуализм деизм саналады.

'''Монизм''' (гр. Monos - біреу, жалғыз) –дүниенің алғашқа негізі  ретінде бір ғана бастаманы мойындайтын философиялық ілім.  Идеалистер үшін алғашқы бастама-идея, сана. Материалистер үшін- материя алғашқы бастама болып табылады.

'''Дуализм''' (лат. Duo-екеу) –монизмге қарсы, дүниенің негізі екі бастамадан тұрады, екеуі бірін-бірі толықтырып отырады деп  тұжырымдайтын пікір.  Негізін салған Р.Декарт.

'''Деизм'''-(лат. Dues- Құдай) дүниенің негізін Құдай жаратты, бірақ, адамның іс-әрекетімен қоғам өміріне араласпайды деп  тұжырымдау. Негізін салған   17 ғ. Ағылшын философы,  лорд  Чербери.

Философияның негізгі сұрағының екінші жағы дүниені танып-білу мәселесі екендігі жоғарыда айтылған болатын. Бұл мәселені қарастыру барысында   қарама-қарсы көзқарастар пайда болды, олар философиядағы гностицизм және агностицизмдік көзқарастар.

'''Гностицизм''' (гр. gnostos-білім) дүниені танып-танып білу мүмкіндігіне сенетін, мойындайтын ілім. Адамның санасы, зердесі дүниенің барлық қыр-сырларын танып-біле  алады деп тұжырымдайтын философиялық көзқарас.

'''Агностицизм''' (гр. а-теріске шығару, ал gnostos-білім)-дүниені танып-білу мүмкіндігін теріске шығаратын ілім. терминді алғаш ағылшын жаратылыс зерттеушісі Гексли енгізді.

Дүниеге философиялық көзқарастың мәні онтологиялық және гносеологиялық мәселелерді қарастырумен ғана анықталып, шектелмейді. Әлемді философиялық тұрғыдан қараған кезде танып –білудің қандай әдіс қолданылатындығын естен шығармауымыз керек. Егер философия тарихына жүгінетін болсақ, бір-біріне қарама-қарсы екі ойлау әдісі-диалектика мен метафизикалық әдістерін аңғарамыз.

'''Диалектика''' (гр.  Diolegomai-әңгімелесу, пікірлесу) – обьективті шындықтың, табиғаттың, қоғамның, ойлаудың даму заңдылықтарын зерттейтін ілім. Антика дәуірінің өзінде-ақ дүниенің, тіршіліктің өзгермелілігін мойындап,  шындық атаулыны үнемі дамып, өзгеріп отыратын   процесс ретінде қабылдады. Осы жағдайларға байланысты  кез-келген нәрсенің бірлігі мен қарама-қайшылықтар күресінің қатынасын көрсетуде диалектиканың маңызы зор (Гераклит, Пифагоршылдар).

'''Метафизика'''. Ерте заманда бұл сөз өмірдегі барлық нәрсенің  түп негізі туралы ілім деге мағынаны білдірген. 16 ғасырдан бастап «Метафизика» терминімен қатар сол мағынада «Онтология» терминіде қолданылды.

Метафизика-заттар мен құбылыстар бір-бірімен байланыссыз, қозғалмайтын, мәңгі-бақи бір қалыпты, ішкі қайшылықтары жоқ деп есептейтін философиялық ілім (сөзбе-сөз аударғанда-«физикадан кейінгі келетін» мағынасын білдіреді).
==Тағы қараңыз==
[[Антикалық пәлсапа]]
[[Санат:Пәлсапа| ]]

[[af:Filosofie]]
[[am:ፍልስፍና]]
[[an:Filosofía]]
[[ang:Ūðƿitegung]]
[[ar:فلسفة]]
[[arz:فلسفه]]
[[as:দৰ্শন]]
[[ast:Filosofía]]
[[ay:Lup'intawi]]
[[az:Fəlsəfə]]
[[ba:Фәлсәфә]]
[[bar:Philosophie]]
[[bat-smg:Fėluosuopėjė]]
[[be:Філасофія]]
[[be-x-old:Філязофія]]
[[bg:Философия]]
[[bn:দর্শন]]
[[bo:མཚན་ཉིད་རིག་པ།]]
[[br:Prederouriezh]]
[[bs:Filozofija]]
[[ca:Filosofia]]
[[ceb:Pilosopiya]]
[[chr:ᎤᏬᎳᏨᎯ]]
[[ckb:فەلسەفە]]
[[co:Filosofia]]
[[cs:Filosofie]]
[[csb:Filozofijô]]
[[cv:Философи]]
[[cy:Athroniaeth]]
[[da:Filosofi]]
[[de:Philosophie]]
[[diq:Felsefe]]
[[el:Φιλοσοφία]]
[[en:Philosophy]]
[[eo:Filozofio]]
[[es:Filosofía]]
[[et:Filosoofia]]
[[eu:Filosofia]]
[[ext:Filosofia]]
[[fa:فلسفه]]
[[fi:Filosofia]]
[[fiu-vro:Filosoofia]]
[[fo:Heimspeki]]
[[fr:Philosophie]]
[[frr:Fiilosofii]]
[[fur:Filosofie]]
[[fy:Filosofy]]
[[ga:Fealsúnacht]]
[[gan:哲學]]
[[gd:Feallsanachd]]
[[gl:Filosofía]]
[[gv:Fallsoonys]]
[[hak:Chet-ho̍k]]
[[he:פילוסופיה]]
[[hi:दर्शन]]
[[hif:Philosophy]]
[[hr:Filozofija]]
[[ht:Filozofi]]
[[hu:Filozófia]]
[[hy:Փիլիսոփայություն]]
[[ia:Philosophia]]
[[id:Filsafat]]
[[ie:Filosofie]]
[[ig:Ílúnílú]]
[[ilo:Filosofia]]
[[io:Filozofio]]
[[is:Heimspeki]]
[[it:Filosofia]]
[[iu:ᐃᓱᒪᓕᐅᕐᓂᖅ/isumaliurniq]]
[[ja:哲学]]
[[jbo:pijyske]]
[[jv:Filsafat]]
[[ka:ფილოსოფია]]
[[kaa:Filosofiya]]
[[kab:Tafelsuft]]
[[kl:Inuunerup isumalerineq]]
[[kn:ತತ್ತ್ವಶಾಸ್ತ್ರ]]
[[ko:철학]]
[[ku:Felsefe]]
[[ky:Философия]]
[[la:Philosophia]]
[[lad:Filosofía]]
[[lb:Philosophie]]
[[li:Filosofie]]
[[lij:Filòsofia]]
[[lmo:Filusufia]]
[[lo:ປັດຊະຍາ]]
[[lt:Filosofija]]
[[lv:Filozofija]]
[[mhr:Философий]]
[[mk:Философија]]
[[ml:തത്ത്വശാസ്ത്രം]]
[[mn:Философи]]
[[mr:तत्त्वज्ञान]]
[[ms:Falsafah]]
[[mwl:Filosofie]]
[[mzn:فلسفه]]
[[nah:Tlazohmatiliztli]]
[[nds:Philosophie]]
[[nds-nl:Filesefie]]
[[nl:Filosofie]]
[[nn:Filosofi]]
[[no:Filosofi]]
[[nov:Filosofia]]
[[nrm:Philosophie]]
[[oc:Filosofia]]
[[pap:Filosofia]]
[[pcd:Filosofie]]
[[pfl:Philosophie]]
[[pl:Filozofia]]
[[pnb:فلاسفی]]
[[ps:فلسفه]]
[[pt:Filosofia]]
[[qu:Yachay wayllukuy]]
[[rm:Filosofia]]
[[ro:Filozofie]]
[[roa-rup:Filosofia]]
[[ru:Философия]]
[[rue:Філозофія]]
[[rw:Filozofi]]
[[sa:दर्शनशास्त्रम्]]
[[sah:Философия]]
[[sc:Filosofia]]
[[scn:Filusufìa]]
[[sco:Philosophy]]
[[sg:Sêndândarä]]
[[sh:Filozofija]]
[[simple:Philosophy]]
[[sk:Filozofia]]
[[sl:Filozofija]]
[[so:Filasoof]]
[[sq:Filozofia]]
[[sr:Филозофија]]
[[srn:Sabi fu denki]]
[[st:Filosofi]]
[[stq:Philosophie]]
[[su:Filsafat]]
[[sv:Filosofi]]
[[sw:Falsafa]]
[[ta:மெய்யியல்]]
[[te:తత్వము]]
[[tg:Фалсафа]]
[[th:ปรัชญา]]
[[tk:Pelsepe]]
[[tl:Pilosopiya]]
[[tpi:Pilosopi]]
[[tr:Felsefe]]
[[tt:Fälsäfä]]
[[ug:پەلسەپە]]
[[uk:Філософія]]
[[ur:فلسفہ]]
[[uz:Falsafa]]
[[vec:Fiłoxofìa]]
[[vi:Triết học]]
[[vo:Filosop]]
[[wa:Filozofeye]]
[[war:Pilosopiya]]
[[wo:Xeltu]]
[[yi:פילאסאפיע]]
[[yo:Ìmòye]]
[[za:Cietyoz]]
[[zea:Filosofie]]
[[zh:哲学]]
[[zh-min-nan:Tiat-ha̍k]]
[[zh-yue:哲學]]
