'''Аблақов Әбжаппар Аблақұлы''' (20.11.1928 ж.т., Қызылорда обл. Сырдария ауд. Жамбыл а.) – филол. ғыл. докт. (1988), проф. (1991), Қазақ КСР-і (1986) және КСРО (1987) Халық ағарту ісінің үздігі.  ҚазПИ-дің (1961, қазіргі ҚазҰПУ) қазақ тілі мен әдебиеті және тарих ф-тін әрі аспирантурасын (1964) бітірген. Қызылорда пед. ин-тында оқытушы, аға оқытушы, доцент, қазақ тілі және қазақ әдебиеті кафедрасының меңгерушісі (1964–88) болды. 1988 жылдан Қазақ мемл. қыздар пед. ин-тының (қазіргі Қазақ мемл. қыздар пед. ун-ті) қазақ тілі мен әдебиеті, одан кейін қазақ тілі кафедрасының меңгерушісі қызметін атқарады. «Қазақ тіліндегі меңгеріле байланысқан сөз тіркестері (тарихи-салыстырмалы негізде)» деген тақырыпта докт. дисс. қорғады. А. 150-ге тарта ғыл.-зерт. еңбектің авторы.
