'''Нерчинск келісімі''' (Орысша: Нерчинский договор, қытайша: 尼布楚 條約, Pinyin: Níbùchǔ tiáoyuē) — [[Ресей]] мен [[Чиң]] империясының арасында жасалған алғашқы келісім.<ref>Ресейдің Бейжиңге жіберген одан бұрынырақ елшіліктері — 1654-56 жылдардағы [[Байков, Федор|Федор Байковтың]] және 1675-78 жылдары [[Милеску, Николае|Николае Милескудің]] жетекшілігіндегі екі елшілік келісімге қол жеткізе алмады.</ref> Бұл келісімге [[1689]] жылғы [[тамыздың 27]]-сінде қол қойылды. Бұл келісімніңжасалуының себебі — [[Амур бойы|Приамурье]] аймағы үшін болған [[Ресей-Мәнжу шекара қақтығыстары]] болды. Қол қоюшылар — Чиң императорының атынан [[Соңғотү]], орыс патшалары [[І-ші Петр (Ресей)|І-ші Петр]] және [[V-ші Иван]]ның атынан — [[Головин, Федор|Федор Головин]] болды.

Осы келісім бойынша, Ресей [[Жапон теңізі]]не шығу үшін өзіне жер алмайтын болып міндеттелді және Қытайда орнаған Чиң мемлекетімен сауда-саттық қатынастарын орнатты. Орыстың Қытай мен Ресейдің арасындағы даудың себебі болған [[Албазин]] бекінісінің тұрғындары шығарылып, бекіністің өзі қиратылуға тиісті болды. Екі елдің арасындағы шекара [[Становой жотасы]] мен [[Аргун өзені (Азия)|Аргун өзені]] бойынша орнатылды.

Келіссөздердің басы-қасында болған екі [[иезуит]] — [[Гербильон, Жан-Франсуа|Жан-Франсуа Гербильон]] және [[Перейра, Томас|Томас Перейра]] келісімді үш тілге — [[орыс тілі|орыс]], [[мәнжу тілі|мәнжу]] және [[латын тілі|латын]] тілдеріне аударды, бірақ олардың арасында елеулі айырмашылықтар болды. Келісімнің ресми [[қытай тілі|қытайша]] аудармасы болған жоқ. 1727 жылы [[Кяхта келісімі]] деген жаңа келісім жасалды, ол бойынша [[Кяхта]] қаласы керуен саудасына ашылып, екі империяның арасындағы шекаралар одан әрі айқындалды. 

Екі келісімнің шарттары [[1858]] жылғы [[Айгун келісімі]] мен [[1860]] жылғы [[Пекин келісімі]]нің шарттары бойынша Ресейдің пайдасына өзгертілді. Ресей-Қытай шекарасы өзінің қазіргі қалпына келді.

{{wikisourcelang|ru|Нерчинский договор (1689)}}

==Сілтемелер==
<div class="references-small"  style="-moz-column-count:2; column-count:2;">
<references />
</div>

==Сыртқы сілтемелер==
*[http://www.hooverassociation.org/americanroadrussian.htm Ресей-Қытай шекарасы: қазіргі жағдайы]

[[Санат:Маншың тарихы]]
[[Санат:1689 жылғы оқиғалар]]
[[Санат:Қытайдың халықаралық келісімдері|Нерчинск келісімі]]
[[Санат:Ресейдің халықаралық келісімдері|Нерчинск келісімі]]

[[cs:Něrčinská smlouva]]
[[de:Vertrag von Nertschinsk]]
[[en:Treaty of Nerchinsk]]
[[es:Tratado de Nerchinsk]]
[[fr:Traité de Nertchinsk]]
[[he:הסכם נרצ'ינסק]]
[[nl:Verdrag van Nertsjinsk]]
[[ja:ネルチンスク条約]]
[[no:Nertsjinsk-traktaten]]
[[ru:Нерчинский договор (1689)]]
[[zh:尼布楚條約]]
