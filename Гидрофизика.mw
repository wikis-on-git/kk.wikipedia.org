'''ГИДРОФИЗИКА''' – Жердің судан тұратын қабығы гидросферада өтетін физ. процестерді зерттейтін ғылым; геофизиканың бір саласы. Ол құрлық гидрологиясы, мұхиттану және гидрогеологиямен тығыз байланысты. Г. судың сұйық, қатты, газ күйіндегі молек. құрылысын, судың, қардың, мұздың әр түрлі физ. қасиеттерін, тұйық сулардағы динамик., термик. процестерді, судан, қардан, мұздан жарықтың өтуін және оның осы ортада таралуын, шашыруын зерттейді. Г. теңіз физикасы (мұхит пен теңіздің термикасын, акустикасын, оптикасын, ағыстарының динамикасын, толқынын зерттейді) және құрлықтағы су физикасы (өзенде, көлде, бөгенде, жер асты суында болатын физ. процестермен шұғылданады) болып екіге бөлінеді.
