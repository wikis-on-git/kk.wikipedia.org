'''Юкон''' (Yukon; үндістерше – үлкен өзен) – Канада мен АҚШ (Аляска) жеріндегі өзен. Ұз. 3700 км, алабының аум. 855 мың км2. Кордильерадан басталып, жоғ. ағысы Юкон таулы үстіртінің терең тау аңғарымен өтіп, көпшілік бөлігі Аляска жазығы арқылы ағып, Беринг т-нің Нортон шығанағына құяды. Ірі салалары – Танана (сол), Пелли, Поркьюпайн, Коюкук (оң). Суының орташа ағымы 6,5 мың м3/с. Негізінен қар суымен толығады. Су тасу маусымында (мамыр – маусым) деңгейі 15 – 20 м-ге көтеріледі. Қазан – қараша айларынан сәуір – мамыр айларына дейін қатады. Мамыр – қыркүйекте сағасынан 3200 км-ге дейін кеме жүзеді. Теңіз толысуы өзен бойымен 160 км-ге дейін таралады. Ірі қалалары: Танана (АҚШ), Уайтхорс, Доусон (Канада).
