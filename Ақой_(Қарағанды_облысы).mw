АҚОЙ, ауыл, Шет ауданындағы Ақой  селолық округiнiң орталығы. Аудан орталығы Ақсу-Аюлының солтүстік батысында 110 км, Қарағанды қаласының оңтүстік батысында 130 км жерде  орналасқан. Іргесі «Карлаг»-тың қосалқы шаруашылығы ретінде өткен ғасырдың 40 жылдары қаланған. Халқы 749 (2006). 60 пайызы қазақ; 40 пайызын өзге ұлт өкілдері құрайды. 1958 жылы «Просторное» кеңшары құрылған. Просторное елді мекенінің бұрынғы атауы, 2001 жылы Ақой елді мекені болып өзгертілді. 60-90 ж.ж. Просторненский атындағы асыл тұқымды мал зауыты және ауылдық кеңестiң орталығы. Шаруашылықтың мамандандырылған негiзгi бағыттары қазақтың асыл тұқымды ақбас сиыр тұқымын өсiру,  қосымша саласы көкөнiс, картоп өсiру болды. Жерiнiң жалпы ауданы 98 мың га. Округ елді мекенінде (Ақой ауылы) мәдениет үйі, кітапхана, орта мектеп, пошта, байланыс бөлімшелері бар. Кеңшар негiзiнде 38 шаруа қожалығы құрылған (2006). Ауыл басқа елді мекендермен автомобиль жолдары арқылы байланысады. Қарағанды-Жезқазған автожолдары округ орталығы арқылы өтеді. Ең жақын Жарық т.ж. станциясы 30 км. жерде. 
[[Санат:Қарағанды облысы]] [[Санат:Шет ауданы]]
