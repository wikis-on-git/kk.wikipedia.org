Жуалы ауданы 1928 жылы қыркүйек айының 3-ші жұлдызында Шымкент облысының құрамында құрылды және 1951 жылдың наурыз айында Жамбыл облысының құрамына берілді.

Аудан орталығы Бауыржан Момышұлы ауылы- облыс орталығы Тараз қаласынан 60 шақырым жерде, Жамбыл облысының оңтүстік-батысында орналасқан.

Ауданның жалпы жер көлемі - 421 мың 283 га.,  оның ішінде, егістік - 102 мың 759 га.,  жайылымдық жері - 219 мың 963 га., шабындық жері- 7458 га., көп жылдық ағаштар көлемі - 715 га. Халқы 51915 (52615) адамды құрайды. Аудан бойынша аула саны -10478 бірлік. Халқының тығыздығы 1 шаршы шақырымға 12 адам. Ауданда мекен ететін ұлт өкілдерінің басым бөлігін, яғни,  87 % қазақтар, 8,1 % орыстар, 1,06 % шешендер, 1,04 % әзербайжандар, 1,9 % басқа да ұлттар құрайды. 26159 ер, 26456 әйелдер.  

Ауданды солтүстік жағынан Қаратау таулары, батысынан Боралдай, оңтүстігінен Талас-Алатауы,   шығысынан Қырғыз Алатауы қоршап жатыр.

Аудан аумағын "Алматы-Ташкент" халықаралық трассасы және теміржол магистралы қиып өтеді.

Аудан аумағында Теріс, Ақсай, Көксай, Бахаты, Боралдай және Қошқарата өзендері, сонымен қатар, Билікөл көлі, Теріс-Ащыбұлақ су қоймасы бар. Су қоймасының  сыйымдылығы 158 млн. куб және ол Жамбыл ауданының 23000 га. жерін суландырады.

Аудан аумағы 15 ауылдық /селолық/ округтерге бөлінген. Ауданда барлығы 52 елді- мекен бар.

Ауданның негізгі өнеркәсіп орындары:

"Бурный сыр зауыты" ЖШС;

"Жуалы" АТК;

"СМТС" ЖШС.  

Ауданда білім бөліміне қарасты 62 білім мекемесі жұмыс істейді. Олардың: 

-46-сы жалпы білім беретін мектеп (30 орта,  7 негізгі,  9 бастауыш) 

- 13-і бала бақша;

-1-і өнер мектебі;

-1-і саз мектебі.

-1-і сырттай оқыту мектебі.

Жалпы  аудан мектептерінде 1502 ұстаз оқушыларға білім мен тәрбие беруде. Олардың: 1295-і  жоғарғы, 207-сі арнаулы орта білімді мамандар. Оның ішінде жоғарғы санаттысы-194, бірінші санаттысы-429  екінші санаттысы -628.

Ауданда  2  балалар -жасөспірімдер спорт мектебі бар. 

Спорттың бокс, еркін қазақ, дэю-до күрестері, тоғызқұмалақ, футбол, волейбол, баскетбол, кір тасын көтеру түрлерінен үйірмелер ашылған.  

Б.Момышұлы ауылы аумағында үлкен, кіші футбол, баскетбол, волейбол алаңдары орналасқан. 1500 орындық 1 стадион іске қосылған. Сондай-ақ, аудан аумағындағы елді -мекендерде жалпы 24 спорт залдары, 85 спорт алаңдары, 10 тир және 1 бильярд залы бар.

Жуалы ауданына қарасты 46 мәдениет мекемелері бар.  Олар:

- 1 аудандық Халық шығармашылығы және мәдени демалыс  орталығы;

-         8 ауылдық мәдениет үйі, 11 ауылдық клубтар;

-         1 аудандық, 1 ауылдық балалар кітапханасы;

-         24 ауылдық кітапханалары. 

Сондай-ақ, «Халықтық» атағы бар 3 ұжым бар, олар «Қызғалдақ» ән-би ансамблі, «Жуалы», «Мыңбұлақ» халық театрлары. 

1924 жылдан бастап аудандық "Жаңа Өмір" газеті жарық көреді.

Ауданда негізгі екі бағыттағы конфессияда: ислам және христиан діндері бойынша діни орындар жұмыс істейді. Барлығы 25 мешіт, 1 шіркеу және 3 діни танымдық үйлері бар. Бүгінгі мәлімет бойынша  діни орындарға келушілердің жалпы саны 589 адамды құрап отыр.

Ауданда  қазақ, славян, өзбек, әзірбайжан және шешен- барлығы 5 мәдени-ұлттық орталықтары жұмыс атқарады. Олардың барлығы  1993 жылы құрылып, өз ұлтының салт-дәстүрін, мәдениетін және тілін насихаттау бағытында қызмет етуде.    

Бүгінгі таңда ауданда 174 төсектік орталық аурухана, 25 төсектік туберкулез ауруханасы, 250 адам қабылдауға арналған емхана, бастапқы медициналық санитарлық көмек көрсетумен айналысатын 10 дәрігерлік амбулатория және 38 медициналық пункт жұмыс істейді.

Аудан бойынша 01.12.2009 жылға мал санағы:

1. Мүйізді ірі қара -41989 оның ішінде сиыры -14289;

2. Қой-ешкі-187644 оның ішінде саулығы - 80680;

3. Жылқы   - 8256 оның ішінде бие -3262;

4. Шошқа - 5822 оның ішінде негізгі аналығы-515;

Ет өнімі (тірі  салмағымен) - 108140 цн. (10814 тн.);

Сүт - 329272 цн. (32927,2 тн.);

Жұмыртқа- 7198,4  мың дана;

Жүн- 5303 цн. (530,3 тн.).
[[Санат:Жамбыл облысы]] [[Санат:Қазақстан аудандары]]
