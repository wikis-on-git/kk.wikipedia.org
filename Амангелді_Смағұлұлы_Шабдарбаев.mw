'''Шабдарбаев, Амангелді Смағұлұлы''' - Қазақстан Республикасы Ұлттық қауіпсіздік комитетінің төрағасы.

== Қысқаша өмірбаяны ==
[[1950]] жылғы 1 тамызда [[Алматы облысы]]ның [[Қаскелең ауданы]]нда дүниеге келген. 

Қазақ дене шынықтыру институтын, Мәскеу қаласындағы КСРО МҚК Жоғары курстарын бітірген, оқытушы-жаттықтырушы, заңгер мамандықтарының иесі. 

[[1974]] жылдан КСРО Қарулы Күштерінде қызмет еткен, кейін 1976 жылы Қазақ КСР Мемлекеттік қауіпсіздік комитетіне қызметке ауысады. Қызметін жедел уәкіл және аға жедел уәкіл лауазымдарында атқарды. 
[[1986]] жылы мемлекеттік қауіпсіздік органдарынан қызметтен кетеді. «Қазмұнайжолқұрылысы» тресінде бастапқыда шебер, кейін бастықтың орынбасары болып жұмыс істейді.

[[1992]] жылы Қазақстан Республикасы Президентінің дербес Күзет қызметін құрудың ұйытқысы болды. 

[[1995]] жылғы қарашада ҚР Мемлекеттік Тергеу комитеті төрағасының орынбасары болып тағайындалады. /p> 

Кейін, [[1997]] жылы ҚР Ұлттық қауіпсіздік комитетінің «А» Қызметіне басшылық жасайды. 

Орталық мемлекеттік органдарды жаңа астанаға көшіру кезеңінде А.С.Шабдарбаев Президенттің Күзет қызметі бастығының орынбасары болып қайта оралады.

[[2002]] жылғы қаңтардан – ҚР Президенті Күзет қызметінің бастығы.

[[2006]] жылғы 2 наурыздан Қазақстан Республикасы Президентінің Жарлығымен генерал-лейтенант А.С. Шабдарбаев ҚР ҰҚК төрағасы болып тағайындалды.

== Марапаттары ==
II дәрежелі «Даңқ» орденімен, сондай-ақ ТМД елдерінің көптеген үкіметтік және ведомстволық наградаларымен марапатталған. 

== Үйлік жағдайы ==
Үйленген, төрт баласы бар.
