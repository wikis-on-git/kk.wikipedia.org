{{Shortcut1|Грамматика}}
'''Баяндауыш''' деп сөйлемде [[бастауыш]]тың қимылын, ісін, жай-күйін, кім , не екенін білдіріп тұратын [[сөйлем мүшесі|тұрлаулы сөйлем мүшесін]] атаймыз.

Баяндауыштар көбінесе сөйлемнің соңында тұрады да, ''не істейді? не болды? не етеді? қайтеді? қандай? қанша? кім? не?'' деген сұрауларға жауап береді.

== Баяндауыш болатын сөз таптары ==
Баяндауыш болатын сөз таптары:
#[[Етістік]]тер мына тұлғаларда айтылып, баяндауыш болады:
#*[[ашық рай]]дағы етістіктер
#*[[бұйрық рай|бұйрық]] және [[қалау рай]]ларындағы етістіктер
#*[[естістік|тұйық етістіктің]] [[атау септік|атау]] түрі мен [[жатыс септік|жатыс]] жалғаулы түрі
#*есімшелер
#Есім сөздер ([[зат есім]], [[сын есім]], [[сан есім]]) және [[есімдік]]тер ешқандай жалғаусыз да, [[көптік жалғау|көптік]], [[тәуелдік жалғау|тәуелдік]], [[жіктік жалғау]]лары және жатыс септік жалғауы қосылып та баяндауыш болып келе береді
#Мезгіл және мекен [[үстеу]]лері (''ілгері, кейін, жоғары, төмен, ертең, кеш, былтыр, күндіз'' т. б.) атау тұлғада, кейбіреулері жатыс септікте тұрып та баяндауыш болып келе береді.

== Әдебиет ==
*С. Аманжолов, "Қазақ тілі грамматикасы", 1966 ж.

[[Category:Қазақ тілі]]
[[Category:Грамматика]]
[[Category:Синтаксис]]
