{{Shortcut1|Грамматика}}
'''Баяндауыш''' деп сөйлемде [[бастауыш]]тың қимылын, ісін, жай-күйін, кім, не екенін білдіріп тұратын [[сөйлем мүшесі|тұрлаулы сөйлем мүшесін]] атаймыз.

Баяндауыштар көбінесе сөйлемнің соңында тұрады да, ''не істейді? не болды? не етеді? қайтеді? қандай? қанша? кім? не?'' деген сұрауларға жауап береді.

== Баяндауыш болатын сөз таптары ==
Баяндауыш болатын сөз таптары:
#[[Етістік]]тер мына тұлғаларда айтылып, баяндауыш болады:
#*[[ашық рай]]дағы етістіктер
#*:Мысалы: ''Мен бір аса маңызды жұмыспен келіп '''отырмын'''''.
#*[[бұйрық рай|бұйрық]] және [[қалау рай]]ларындағы етістіктер
#*:Мысалы: ''Ғылым таппай '''мақтанба'''''. ''Кел балалар '''оқылық'''''. ''Ол сағат жетіге шейін '''қайтса игі еді'''.''
#*[[естістік|тұйық етістіктің]] [[атау септік|атау]] түрі мен [[жатыс септік|жатыс]] жалғаулы түрі
#*:Мысалы: ''Дұрыс жазуға үйренудің бір жолы — кітапты көп '''оқу'''.''
#*есімшелер
#*:Мысалы: ''Аяңшыл ат '''арымас'''''
#Есім сөздер ([[зат есім]], [[сын есім]], [[сан есім]]) және [[есімдік]]тер ешқандай жалғаусыз да, [[көптік жалғау|көптік]], [[тәуелдік жалғау|тәуелдік]], [[жіктік жалғау]]лары және жатыс септік жалғауы қосылып та баяндауыш болып келе береді
#:Мысалы: ''Ердің сыншысы — '''елі'''''
#Мезгіл және мекен [[үстеу]]лері (''ілгері, кейін, жоғары, төмен, ертең, кеш, былтыр, күндіз'' т. б.) атау тұлғада, кейбіреулері жатыс септікте тұрып та баяндауыш болып келе береді
#:Мысалы: ''Киноға баруға уақыт тым '''кеш'''''

== Дара және күрделі баяндауыш ==
Дара баяндауыш — жеке бір сөзден болған баяндауыш.

Күределі баяндауыш деп екі я одан да көп сөздерден құралып, бір-ақ ұғымды білдіретін баяндауышты атайды.

Күрделі баяндауыштар келесі жолдармен жасалады:
#Күрделі етістіктен
#Есім сөздер мен көмекші етістіктердің тізбегінен жасалады
#Ілік септіктегі есім сөздер мен көмекші есімдердің тіркесуі арқылы жасалады
#Күрделі сан есімнен болады
#Есім сөздер мен мөлшер, өлшемнің бірлігін білдіретін сөздердің тіркесінен болады
#''Жоқ, бар, тиіс, жөн, керек, қажет'' сияқты сөздер мен көмекші етістіктер тіркесіп келіп те, күрделі баяндауыш жасайды
#Қалыптасқан тұрақты сөз тізбектерінен (идиомалардан) да жасалады.

== Әдебиет ==
*С. Аманжолов, "Қазақ тілі грамматикасы", 1966 ж.

[[Санат:Қазақ тілі]]
[[Санат:Грамматика]]
[[Санат:Синтаксис]]
