'''ҚОҢЫРАТБАЕВ''' '''''Қалжан Қоңыратбайұлы''''' (1877, бұрынғы Сырдария губ. [[Ақмешіт]] у. Шиелі болысы, Керделі а. – 23.7.1940, [[Хабаровск]] өлкесі, Советская Гавань, ғ22 Амурлаг) – қоғам қайраткері, ағартушы, ауыз әдебиеті үлгілерін жинаушы. <br />
Қарнақ медресесін, түземдік [[орыс]] мектебін бітірген. 1914 – 15 ж. Керделіде мектеп ашып, “ұалия”, “Хұсние” медреселерінің түлектерін ұстаздыққа шақырып, [[ауыл]] балаларын оқытқан. 20-жылдары Ә.Диваевпен бірге [[Сырдария]], [[Жетісу]] өлкелеріне фольклор. экспед. ұйымдастырды. 1925 ж. Кеңестердің 5-съезінде КазЦИК мүшесі болып сайланған. 1924 – 26 ж. [[Ақмешіт]] у. 3-бөлімшесінің халық соты, “Қазақ”, “Айқап” басылымдарының Сырд. губ-ндағы арнаулы тілшісі болды. Осы басылымдарда өлке тарихы, оқу-ағарту мәселелері жайында мақалалар жариялады. 1917 ж. 5 қаңтарда [[Түркістан|Түркістанда]] өткен [[Алаш Орда|Алашорда]] съезінде [[Ресей|Ресейден]] бөлінуді қолдап сөз сөйледі. “Пайғамбар заманы” хикаясын бастырып шығарды, 30-жылдары “Қой туралы”, “Түйе тұқымын асылдандыру туралы”, т.б. еңбектері жарық көрді. 1937 ж. 30 желтоқсанда “алашордашыл” ретінде ұсталып, лагерьде қайтыс болған. 1993 ж. толық ақталған. <br />
Әдебиет: 
* Қоңыратбаев Ә., Керуен, А., 1989;
* Тәжібаев Ә., Есімдегілер, А., 1993;
* Бәкірұлы Ә., Мұстафа Шоқай, А., 1997.
''Т. Қоңыратбай''
