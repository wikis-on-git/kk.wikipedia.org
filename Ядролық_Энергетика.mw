'''Ядролық Энергетика''' – техниканың ядро ішіндегі энергияны энергияның басқа түріне (мыс., жылулық, мех., электрлік) түрлендіру және оны өнеркәсіптік, тұрмыстық қажетке пайдалану мәселелерін қарастыратын саласы. Өнеркәсіптік ядр. энергетик. қондырғылардың төмендегідей түрлері бар: жылулық атом ст. (тұрмыстық және өнеркәсіптік мақсат үшін жылу өндіруге арналған), ядр. күш қондырғысы (локомотив, кеме, ұшақты қозғалысқа келтіру үшін ядр. энергияны пайдаланатын), атом электр стансасы. Ядр. энергетик. қондырғыда ядроның бөлінуі кезінде түзілетін энергия түгелдей денеде жұтылады және жылуға айналады. Бұл процесс ядролық реакторда жүреді.
