ЖАҚЫПОВ Уәлихан Әбуұлы (7.9.1948 ж.т., [[Оңт. Қазақстан]] обл. [[Төле би ауд]].) – мед. ғыл. докт. (1994). [[Алматы мемл. мед. ин-тын]] (1972, қазіргі Қазақ ұлттық мед. ун-ті) бітірген. 1972 жылдан Қазақстан Денсаулық сақтау мин-лігінің (қазіргі Денсаулық сақтау агенттігі) Клиник. және эксперименттік хирургия ғыл.-зерт. ин-тында (қазіргі А.Сызғанов атынд. Хирургия ғыл. орт.) ординатор, хирург, аға ғыл. қызметкер болды. 1990 жылдан бөлім меңгерушісі қызметтерін атқарады. Негізгі ғыл. жұмыстары қолқа және қан тамырлары ауруларын хирургиялық жолмен емдеуге арналған. Қолқаның жоғары бөлігі кеңейгенде (қолқа аневризмосы); кеуде қуысын ашып, ішкі органдардың кеңейген қан тамырларын қалпына келтіру (торако-абдоминалды аневризм) операцияларын жасаған алғашқы хирургтардың бірі. Ол микроангиопатияны, ішкі органдардың қан айналу жүйесінің бұзылуын, жүйке қан тамырларының жаңадан пайда болу белгісін, аяққа баратын қан тамырлардың бітеліп қалуын хирургиялық тәсілмен емдеуді ұсынды. «Хирургияда жаңа технологияны зерттеп, оны тәжірибеге енгізу» ғыл.-зерт. жұмысы авторларының бірі. Қазақ КСР-і Мемл. сыйл. лауреаты (1999).
