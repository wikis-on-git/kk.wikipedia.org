'''Гран мұнай кені''', [[Каспий]] маңы ойпатының оңт. бөлігінде, Атырау қ-нан батысқа қарай 90 км жерде орналасқан. Кенді барлау-бұрғылау жұмыстары 1962 ж. басталып, кен орны 1969 ж. ашылды. Кен орны қос қанатты күмбезді құрылымнан түзілген, төм. бор және ортаңғы юра шөгінділері мұнайлы болып саналады. Мұндағы алты мұнайлы горизонттың біреуі төм. борда, қалғандары ортаңғы юра қабатында орналасқан. Горизонттардың орналасу тереңдігі 172 – 644 м. Мұнайдың құрамында 1,24 – 0,45% [[күкірт]], 0,75 – 3,04% [[парафин]], 4,95% силикагель шайырлары кездеседі. Кен 1973 ж. пайдалануға берілді.
