ӘБДІЛДИНА Лаура Есенгелдіқызы (10.5.1937 ж.т., [[Батыс Қазақстан облысы|Батыс Қазақстан обл.]] Казталов ауд. Казталовка а.) – экон. ғыл. докт. (1981), проф. (1985). Ленинград (1960, қазіргі Санкт-Петербург) а. ш. ин-тын және Қазақ мемл. а. ш. ин-тының аспирантурасын (1966, қазіргі Қазақ ұлттық агр. ун-ті) бітірген. Батыс Қазақстан обл. Теректі ауд. а. ш. инспекциясында аға [[агроном]], [[Мұғалім]]дер білімін жетілдіру ин-тында әдіскер-агроном (1960–62), Қазақ мемл. а. ш. ин-тында ассистент (1966–69), [[Қазақ КСР]]-і А. ш. мин-лігінде бас маман (1969–73) қызметтерін атқарды. 1983 жылдан [[Алматы]] халық ш. ин-тында (қазіргі Қазақ экон. ун-ті) [[кафедра]] меңгерушісі. Оның ғыл. еңбектері жер ресурстарын тиімді пайдалану және а. ш-н химияландыру мәселесіне («Эффективность удобрений: экономика, логанизация и опыт применения», 1984; «Экономика сельского хозяйства», 1996) арналған.
