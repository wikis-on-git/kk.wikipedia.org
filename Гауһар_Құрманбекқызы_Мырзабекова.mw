== Мырзабекова Гауһар ==
Гауһар 23.11.1956 жылы Алматыда туды, ол тілі шыға бастаған кезінен-ақ ән салуға машықтанды. Опера арияларын жадына қағып алып, өз онашада орындайтын-ды. Оның музыкалық жады ерекше болды. Сәби кезінен-ақ «Шахиризада» және басқа да опералардан үзінділер орындайтын-ды. 
Гауһардың жеті жасында әке-шешесі оны бірден Күләш Байсейітова атындағы дарында балалар мектебіне оқуға тапсырды. Гауһарды скрипкадан шыққан үн еліктіре түсті.Алғаш рет сахнаға Гауһар екінші сыныпта шықты. Түймедей келген ол өзін тындармандар алдында батыл ұстады. Сол жылы Ахмет Жұбановтың «Ария» атты әнін орындады. Гауһар алтыншы сыныбында толық концертті атқара алды, ал он бірінші сыныпта Тимур Мыңбаевтың басқаруымен Қазақ мемлекеттік симфониясының оркестрімен бірге Сибилустың шығармасын орындап, Бүкілодақтық концертке қатысты. Бұл жолы Гауһар скрипкада шебер орындаушылығымен көзге ілінді. 
Оның оныншы сыныпта оқып жүргенінде Спиваковтың ұстазы Юрий Янкелевич оқуды Мәскеудегі музыка мектебінде жалғастыруға шақырды. Бірақ Гауһар сүйікті ұстазы Нина Михайловнадан айырылғысы келмеді, мектепті Алматыда бітіруді мақсат етті.Ұстаз Н.М.Патрушева Гауһарды мектеп-аралық, қалааралық, республикалық фестивальдерге қатыстырды. Ол Гауһар музыка мектебін бітірген соң Мәскеудегі П.И. Чайковский атындағы консерваторияда ұстаз, атышулы скрипкашы Давид Ойстрахтың класына ертіп әкелді де, одан Гауһардың скрипкада қалай ойнайтындығын тыңдап көруін өтінді.Осылайша 1974 жылы консерваторияға үздік бағамен қабылданды. Бірақ та қараша айында Давид Ойстрах қайтыс болды. Әрі қарай ұстаздықты оның шәкірті, ассистенті Олег Крыса жалғастырды. 
Гауһар консерваторияда оқып жүргенінде Святослав Рихтермен оның ансамблінде скрипкада ойнады, екі жыл бойы онымен бірге шетелдерде гастрөлдік сапарларға шығып жүрді.
Гауһар Құрманбекқызы консерваторияны қызыл дипломмен аяқтаған соң, сонда 1982 жылдары ассисентурада О.В.Крысаның класында орындаушылық шеберлігін одан әрі қарай шыңдады. Сонымен қатар қала филармониясының скрипка солисі қызметін атқарды.Алматы консерваториясының ректоры Ғазиза Жұбановадан: «Еліңе орал», – деген жедел хат алғаннан кейін осы ұжымға келіп ұстаздық қызметіне кірісті. Ол жұмысқа қызу араласты, шәкірттерге скрипкадан сабақ беру ұнады. Сол тұста Жәния Әубәкіровамен бірігіп, халықаралық фестивальдерге және конкурстарға қатысты. Мұндай іс-әрекеттерді ол студенттік шағында-ақ Қазақстан қалаларында гастрөлдік сапарлармен өнерін таныстыра бастады.
1985 жылы Гауһар және Жәния Парижде өткен камералық оркестр жарысына қатысқанында екеуі де екінші орынға ие болды. камералық оркестрді 1997 жылдың қыркүйек айында ұйымдастырды.«Камерата» ұжымының сандаған концерттерінде Моцарт, Шестакович, Пахельбель, Гайдн, Гендель секілді музыка тарландарының күрделі шығармаларымен қатар Крейслердің «Махаббат мехнаты» тыңдармандарды жоғары руханилыққа жетеледі. «Камерата» ұжымының сандаған концерттерінде Моцарт, Шестакович, Пахельбель, Гайдн, Гендель секілді музыка тарландарының күрделі шығармаларымен қатар Крейслердің «Махаббат мехнаты» тыңдармандарды жоғары руханилыққа жетеледі. 

'''әдебиет'''

*Кожиров Б. "Қазақ елінің атақты музыка өнерпаздары" 2010г



<!-- Санаттар --> 

[[Санат:Қазақстанның халық әртістері]]
