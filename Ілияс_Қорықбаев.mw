'''Қорықбаев Ілияс''' (1937, Ырғыз ауд. Батпақты а. - 1994, сонда) - жыршы. Ауылдық Кеңестің хатшысы, почта байланысы бөлімінің бастығы, кеңшар бухгалтері қызметтерін атқарған. Домбыра тартуды жездесі [[Зәкария жырау]]дан үйренген. [[Құрманғазы]]ның "Ақсақ киік", "Адай", "Кісен ашқан", [[Тәттімбет]]тің "Саржайлау", "Сылқылдақ", "[[Былқылдақ]]", т.б. күйлерін [[домбыра]]да тамаша орындаған. Атақты [[Ақансері Қорамсаұлы]]ның "Құлагер", "Маңмаңгер", "Балқадиша", "Жаяу Мұса", [[Байжанұлы]]ның "Ақ сиса", "Сұрша қыз", [[Біржан-сал Қожағұлұлы]]ның "Айтбай", "Ғашығым" т.б. әндерін домбыраға қосылып шырқаған. [[Ш. Қалдаяқов]]тың әндері мен [[Нұрхан Ахметбеков]]тың "Есім Сері", "Жасауыл қырғыны", "Ұры қарға" поэмаларын және "Алпамыс батыр", "Ер Тарғын","Қозы Көрпеш-Баян сұлу" эпостық жырларды жатқа айтқан.

[[Санат:Қазақ жыршылары]]
[[Санат:Күйшілер]]
