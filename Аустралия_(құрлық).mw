[[Сурет:LocationAustralia.png|thumb|right|300px]]
'''Аустралия''' (лат. ''australis'' — оңтүстік) — оңтүстік жарты шардағы құрлық. Ол 10°41' оңт. ендіктегі Йорк мүйісінен 39°11' оңт. ендіктегі оңт.-шығ. мүйіске дейін және 113°05' шығ. бойлықтғы Стип-Пойнт мүйісі мен 153°34' шығ. бойлықтағы Байрон мүйісі аралығында орналасқан. Аум. жағынан Жер шарындағы ең кіші құрлық (7,63 млн км²). Батысы мен оңтүстігін Үнді мұхиты, шығысы мен солтүстігін Тынық мүхиттың Тасман, Маржан, Тимор және Арафур т-дері қоршаган. Жағалаулары аз тілімделген. Ірі шығанақтары — солтүстігінде — Карпентария, оңтүстігінде — Аустралияның үлкен шығанағы.

Аустралияның солтүстігінде Кейп-Йорк түбегі, шығыс, солт.-шығ. жағалауын бойлап (ұз. 2300 км) ''Үлкен тосқауыл рифі'' жатыр. Оңтүстігінде Тасмания ар-нан Аустралияны Басс бүғазы бөлген. Оңтүстігін бойлай Үлкен Аустралия шығанағы орналасқан. Еуропалықтар үшін Аустралия құрлығын 1606 ж. голландиялық теңіз саяхатшысы В. Янсзон ашқан.

==Жер бедері==
Аустралия жерінің басым көпшілігі жазық және оның 95%-тен астамының биікт. 600 м-ден аспайды. Орограф. ерекшеліктеріне қарай жер бедерін 3-ке бөлуге болады.

* Батыс Аустралия таулы үстіртінің орташа биікт 400—500 м, үстірттің шығысында (кұрлықтың орталық тұсында) Макдоннелл жотасы (1.510 м), солтүстігінде Кимберли алқабы (биікт. 936 м), оңт.-батыста Дарлинг (582 м) жоталары жатыр.

* Орталық ойпаттың биікт. 100 метрден аспайды, ал Аустралиядағы ең темен жер — Эйр к-нің маңы (мұхит деңгейінен 12 м төмен орналасқан). Ойпаттың оңт.-батысында Флиндерс, Маунт-Лофти жоталары бар.

* Құрлықтың бүкіл шығыс бөлігін ұзына бойы созылған Үлкен суайрық жот асы алып жатыр. Оның тау беткейлері жадағай келген, шығыс беткейі тік құлама және қатты тілімделген, батыс беткейлері біртіндеп төбелерге және көлбеу жазықтарға ұласқан. Аустралияда ең биік жер — Косцюшко тауы (2.230 м) құрлықтың осы тұсында орналасқан.

==Геологиялық құрылысы және кен байлықтары==
Құрлықтың іргетасын, негізінен, Аустралия платформасы мен Шығыс Аустралия геосинклинальді белдеуі құрайды. Платформа құрлықтың батысын, Сент-Винсент шығанағына дейінгі орталығын және оның Арафур т. астындағы бөлігін, Жаңа Гвинея аралының оңтүстігін қамтиды. Геосинклиналь белдеуі Кейп-Йорк түбегінен басталып, Тасмания аралымен бітеді. Аустралия платформасының түпкі негізі (архей-төм. протерозой) күшті метаморфтану салдарынан гнейс пен гранитке айналған жанартаулық жыныстар мен терригенді шөгінділерден тұра-ды. Архей жыныстары Пилбара мен Калгури жақпарларында, солтүстікте Кимберли үстірті мен Антрим тауларында және Арнхемленд түбегінің солт.-батысында кездеседі. Протерозой шөгінділері Батыс Аустралияның Наллагайн, Кимберли үстірті ойыстарында, Карпентария шыганағының оңт.-батысында көп ұшырасады. Платформаның солт.-батысындағы Үлкен құмды шөлде триас, юра шөгінділеріне толы Каннинг ойысы, Үлкен шығанақтың солт. жағасында палеоген жыныстары басып жатқан кайнозой дәуірінің Юкла ойысы бар. Шығыс Аустралия геосинклиналь белдеуі батыстан шығысқа қарай біртіндеп алмасатын каледондық (Аделаида) және герциндік (Жаңа Англия) жүйелерден құралған. Солтүстік-тен оңтүстікке қарай Карпентария шығанағы, Үлкен Артезиан және Муррей алаптары сияқты бірнеше ойыс жатыр.

Құрлықтың архей, протерозой, кембрий, ордовик жыныстарында, алтынның (Калгури, Кулгари, Бендиго, Балларат), уранның (Рам-Джангл, Мэри-Катлин, Радиум-Хилл), түсті металдардың (Брокен-Хилл, Маунт-Айза, Клонкар-ри) ірі кен орындары, оңт. мен бат-ндағы протерозой шөгін-ділерінде темір мен марганец-тің, ал солтүстігіндегі Уайпа кен орнында боксит кентасы бар. Үлкен артезиан алабы мен Амадея ойысында, Виктория жағалауындағы әр түрлі геол. жүйелерде мұнай мен газ мол. Құрлыктың шығысы мен ба-тысында титан мен цирконийдің аса ірі кен орындары орналасқан.

==Ауа==
Құрлықтың басым бөлігін тропиктік (18°—30° оңт. ендік), ал солтүстігі мен оңтүстігін субтропиктік белдеу алып жатыр. Шығыс жағала-уының климаты — тропиктік теңіздік, Күн радиациясы үнемі жоғары, ашық күндер басым.

Сондықтан Аустралияның барлық аймағында темп-pa жоғары және тұрақгы (20 -28°C ға дейін), тек қыс айларында (шілде - тамызда 12 -20°С температуpa төмендейді. Қаңтардың орташа температурасы 40°C болатын аудан құрлықтың солт.-батысында, абс. максимум — Клонкарриде (53,1°C).

Тұрақты аяз тек оңт.-шығ-тағы Аустралия Альпісінде (-22°С-қа дейін) байқалады. Үлкен суайрық жотасының Тынық мұхиттан соғатын ылғалға бөгет жасауы, құрлықтың бүкіл орталық аймағының климатының кұрғақ болуына әсерін тигізеді. Аустралия жерінің 40%-ке жуығында жауын-шашын мөлш. 250 мм-ден аспайды.

Құрлықтың солтүстігі мен шығысындағы тауларда жауын-шашын мөлш. 500 мм-ден 2000 мм-ге дейін жетеді. Бұл аймаққа экватордан келетін ылғалды муссонның әсері бар

[[als:Australien (Kontinent)]]
[[arc:ܐܘܣܛܪܠܝܐ (ܝܒܫܬܐ)]]
[[bar:Australien (Kontinent)]]
[[bat-smg:Australėjė (žemīns)]]
[[be-x-old:Аўстралія (кантынэнт)]]
[[bg:Австралия (континент)]]
[[ca:Continent australià]]
[[cs:Austrálie (kontinent)]]
[[csb:Aùstralëjô (kòntinent)]]
[[de:Australien (Kontinent)]]
[[dsb:Awstralija]]
[[en:Australia (continent)]]
[[eo:Aŭstralia kontinento]]
[[es:Continente australiano]]
[[fa:استرالیا (قاره)]]
[[fr:Continent australien]]
[[frp:Ôstralie (continent)]]
[[glk:اؤستؤرالیا(قاره)]]
[[hr:Australija (kontinent)]]
[[hsb:Awstralija]]
[[ht:Ostrali (kontinan)]]
[[id:Australia (benua)]]
[[ja:オーストラリア大陸]]
[[ka:ავსტრალია (კონტინენტი)]]
[[ko:오스트레일리아 (대륙)]]
[[ksh:Außtraalije (Kontinänt)]]
[[ku:Awistralya (parzemîn)]]
[[kv:Австралия (мувеж)]]
[[lt:Australija (žemynas)]]
[[lv:Austrālija (kontinents)]]
[[mk:Австралија (континент)]]
[[ml:ഓസ്ട്രേലിയ (ഭൂഖണ്ഡം)]]
[[my:ဩစတြေးလျ]]
[[nl:Australië (continent)]]
[[no:Australia (kontinent)]]
[[pl:Australia (kontynent)]]
[[pt:Austrália (continente)]]
[[qu:Awstralya allpa pacha]]
[[ru:Австралия (континент)]]
[[sk:Austrália (svetadiel)]]
[[sr:Аустралија (континент)]]
[[su:Australia (buana)]]
[[sv:Australien (kontinent)]]
[[ta:ஆஸ்திரேலியா (கண்டம்)]]
[[th:ทวีปออสเตรเลีย]]
[[uk:Австралія (континент)]]
[[vi:Châu Úc]]
[[zh:澳大利亞大陸]]
