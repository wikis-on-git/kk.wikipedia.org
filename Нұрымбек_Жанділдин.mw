ЖАНДІЛДИН Нұрымбек (20.8.1918, Қарағанды обл. Егіндібұлақ ауд. – 1990, [[Алматы]] қ.) – филос. ғыл. докт. (1965), проф. (1967). Қазақстан ҒА-ның корр. мүшесі (1970). Қазақ пед. гимназиясын бітірген (1941). Қарағанды обл. Егіндібұлақ ауд. партия к-тінің бөлім меңгерушісі (1941–43) қызметін атқарған. БК(б)П ОК Жоғары партия мектебінің тыңдаушысы, содан кейін БК(б)П ОК жанындағы Қоғамдық ғылымдар академиясының аспиранты болды (1944–46). 1949 ж. Қазақстан КП ОК жанындағы респ. партия мектебінің аға оқытушысы, кафедра меңгерушісі, Қазақстан КП ОК-нің ғыл. және жоғары оқу орындары бөлімінің меңгерушісі (1951–55), 1955 ж. Қазақстан ҒА философия және құқық секторының меңгерушісі, 1956 ж. Қазақстан КП ОК жанындағы Партия тарихы ин-тының директоры, Қазақстан КП ОК-нің хатшысы және бюро мүшесі (1957–65), Қазақстан ҒА-ның акад.-хатшысы (1965–67), Алматы пед. шет тілдер ин-тының ректоры (1967–76) қызметтерін атқарды. 1976 жылдан өмірінің соңына дейін Алматы т. ж. көлік инж-лері ин-тының (қазіргі Қазақ көлік және коммуникация академиясы) кафедра меңгерушісі болды. 1964 ж. «Развитие национальных отношений в СССР» (Доклад по совокупности опубликованных работ) деген тақырыпта докт. дисс. қорғаған. Негізгі ғыл. еңбектері тарихи прогресс, ұлттық қатынастар мен ұлт мәдениетін дамыту, ұлттық психология мәселелеріне арналған. Еңбек Қызыл Ту орденімен және медальдармен марапатталған.
