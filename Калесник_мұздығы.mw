'''Калесник мұздығы''' – Іле Алатауының солтүстік беткейіндегі аңғарлық мұздық. Іле алабындағы Солтүстік Талғар [[өзен]]інің бастауында, 4580 м биіктіктен басталып 3400 метрге дейін созылып жатыр. Оған белгілі кеңес географы, [http://dic.academic.ru/index.php академик С.В. Калесник]тің есімі берілген. Ұзындығы 4,3 км (оның ішінде ашық жатқан бөлігі 3,8 км), жалпы аумағы 6,6 км2, фирн алаңы 4,4 км2. Орташа қалыңдығы 40 м. [[Мұз]] көлемі 0,24 км3. Мұздық тілінің ашық бөлігінің ауданы 2 км2, оның 0,2 км2-і борпылдақ жыныстармен көмкерілген. Калесник мұздығы еріп жылдан-жылға қысқарып келеді.
