'''КАМАЛОВ Сухан Мақсұтұлы''' (21.12.1935 ж.т., Батыс [[Қазақстан]] обл. Казталов ауд. Асанқұдық а.) – геол.-минерал. ғыл. докт. (1989), Қазақстан ҰҒА-ның акад. (2003). ҚазМУ-ды (1959, қазіргі ҚазҰУ) бітірген. Орал геол. барлау экспедициясында геолог, экспедиция бастығы, «Оралмұнайгазгеология» бірлестігінің бас директоры (1959–64), КСРО Геол. мин-лігінде бас геолог (1965–72), Ақтөбе экспедициясы (1972–75) мен Орал мұнай-газ барлау экспедициясының бас геологы, бастығы, «Оралмұнайгаз» бірлестігінің директоры (1976–90), Қазақстан Геол. және жер қойнауын қорғау к-ті төрағасының 1-орынбасары (1990–92), Қарашығанақ газ кәсіпшілігінің бас директоры (1993–94) қызметтерін атқарған. 1994 жылдан Орал қ-ндағы «Газжобалау» ғыл.-жобалау ин-тының директоры. К-тың ғыл. еңбектері Батыс Қазақстан аймағындағы мұнай және газ кендерін зерттеуге арналған. Қарашығанақ мұнай және газконденсат кенін ашуға үлес қосқан. Сондай-ақ Әукетайшағыл, Болғанмола, ТепловТокарев, Батыс Теплов және Каменка мұнай және газ кен орындарының геологиясын зерттеген.
