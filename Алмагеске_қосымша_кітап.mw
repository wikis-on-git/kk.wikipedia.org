''' «АЛЬМАГЕСКЕ ҚОСЫМША КІТАП»''' (араб. Китаб әл-лауахик) – '''[[Әбу Наср әл-Фарабидің]]''' грек оқымыстысы [[Птолемейдің]] «[[Альмагесін]]» өңдеуге арнаған «Альмагеске түсініктемеден» кейінгі екінші еңбегі. Мұнда қарастырылған астрон. мәселелер арифмет. есептеулерсіз таза геометриялық-алгебр. әдістермен дәлелденіп, шешімін табады. «А. қ. к.» қысқа да нұсқа 58 тараудан тұрады. Әрбір тарау [[Евкли]]дтің «Негіздері» үлгісімен геом. сөйлем теорема түрінде тұжырымдалып, дәлелденеді. Бастапқы 14 тарауы тригонометрияға арналған және онда негізгі тригон. функциялар [[(синус]], [[косинус]], [[тангенс]], [[котангенс]]) бірлік дөңгелек ішінде қарастырылған. Кейбір тарауларында Күн теңдеуі, Айдың бірінші және екінші теңдеуі, геогр. ендік, планеталар қозғалысы, Айдың және Күннің тұтылулары, т.б. мәселелер қарастырылып, шешімін тапқан. әл-Фарабидің бұл еңбегіндегі жаңа тұжырымдар атақты [[шығыс ғалымдар]]ы [[Әбу-л-Уафа]], [[Әбу Райхан әл-Бируни]], [[Ұлықбек]] еңбектерінде дамытылды.
