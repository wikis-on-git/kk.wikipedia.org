Ибраев Шәкір Шәкімшәріпұлы (31.12.1950 ж.т., [[Қызылорда]] обл. Шиелі ауд. Бестам а.) – фольклортанушы, филол. ғыл. докт. (1993), проф. (1997). ҚазМУ-дың (1973, қазіргі ҚазҰУ) филол. ф-тін және [[Мәскеу]] қ-ндағы КСРО ҒА Шығыстану ин-тының аспирантурасын (1979) бітірген. [[ҚазМУ]]-да аға оқытушы (1980–89), [[Әдебиет]] және өнер ин-тында Қолжазбалар орт-ның жетекшісі (1989–93), ин-т директоры (1995–2000), Түркістан қ-ндағы [[Халықар]]. қазақ-түрік ун-тінің вице-президенті (2001–03), осы ун-т жанындағы ғыл. орт. (2003–04) пен Дүние жүзі түркологтары ассоциациясының атқарушы (2004–06) директоры болды. 2007 жылдан Көкшетау мемл. ун-тінің ректоры қызметін атқарады. «Қазақтың батырлық эпосының поэтикасы» деген тақырыпта докт. дисс. қорғады. И-тың негізгі ғыл.-зерт. еңбектері фольклор және түркология мәселелеріне арналған. 100-ден астам ғыл. жарияланымы, монографиялары мен кітаптары («Қазақ эпосы», 1977; «Эпос әлемі», 1993; «[[Оғыз батырлық эпосының поэтикасы]]», 1997; «[[Дастан құрылымы]]», 1998, соңғысы түрік тілінде, т.б.) жарық көрген. ҚР ҰҒА-ның [[Ш.Ш.Уәлиханов]] атынд. сыйл. лауреаты (1990).
