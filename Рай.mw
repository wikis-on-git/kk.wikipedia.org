{{Shortcut1|Грамматика}}
'''Рай категориясы''' - [[арай категориясы|модальдік (арай) категорияның]] [[етістік]] формалары арқылы берілетін амал-тәсілдерінің жүйесі.

Етістіктің райы - мазмұн жағынан да, форма жағынан да - аса бай категория. 
:Мысалы: ''мен барайын; мен барайыншы; мен барсамшы; мен бара алмаймын; мен бара қояйын; мен бара салайын; мен барып көрейін; мен барып та қалармын; мен барсам етті; мен барып едім ғой; мен барар ма екенмін; мен барсам керек; мен барған екенмін; менің барғым келеді, ...''
тәрізді жай сөйлемдердегі етістік формаларын алсақ, олардың әрқайсысында өзіне ғана тән, өзгелерінде жоқ моральдік мән (реңк) бар.

== Ашық рай ==
Ашық рай (индикатив) деп амал-әрекеттің өткенде, қазірде және келешекте болу я болмауын білдіретін негативті грамматикалық категорияны айтамыз.

== Неғайбыл райлар ==
Неғайбыл (ирреальды) райлар
Амалдың реальді емес екенін білдіретін негативтік сипат - неғайбыл райлардың бәріне де тән жалпы қасиет.

=== Бұйрық рай ===


=== Қалау рай ===
Қалау райы сөйлеушінің белгілі бір амалды я әрекетті жүзеге асыруға бағытталған ниетін, ынта-тілегін, үміт-арманын білдіреді. Бұл райдың көрсеткіштері есебінде '''-ғы (+м, +ң) сы кел; -са игі еді; ғай еді; -са екен''' (аналитикалық) форманттары қызмет етеді.

{|class="wikitable"
|Мысалы: ||Менің||''бар-ғы-м келеді''||Біздің||''бар-ғы-мыз келеді''
|-
|||Сенің||''бар-ғы-ң келеді''||Сендердің||''бар-ғы-лары-ң келеді''
|-
|||Сіздің||''бар-ғы-ңыз келеді''||Сіздердің||''бар-ғы-лары-ңыз келеді''
|-
|||Оның||''бар-ғы-сы келеді''||Олардың||''бар-ғы-лар-ы келеді''
|}
Бұл форма мазмұны жағынан жүзеге асу я аспауы неғайбыл келер шақ мәнінде жұмсалумен қатар, өткен шақ пен осы шақ түрлеріне де қолданыла береді. Бірақ олар нақтылы амалдың жүзеге асқан я асып жатқан шағын емес, тек өткен шақта я қазіргі шақта сөйлеушінің көкейінде болған арман-ынтаны ғана білдіреді.

Күрделі '''-ғай еді''' форманты арқылы сөйлеуші басқа(II, III жақ) субъектінің бегілі бір амалды жасағанын я орындағанын аңсайды, іздейді, бірақ одан амалдың қалай тынғаны көрінбейді де, білінбейді.
:Мысалы: ''сен барғай едің; ол барғай еді'' т. б.

Күрделі '''-са игі еді''' форманты арқылы да сөйлеуші басқа (II, III жақ) субъектінің амалды орындауын тек тілек ретінде атайды. Бірақ амалдың нақтылы орындалатыны я орындалғаны аңғарылмайды.
:Мысалы: ''сендер барсаңдар игі еді; олар барса игі еді'' т. т.
Бірақ ''сендер барса игі едіңдер'' дегеннен тілек я қалаудан гөрі күдік я күмән мағынасы күштірек білінеді.

=== Шартты рай ===
Шартты рай формасы [[етістік]]тің жалаң (түбір, туынды), күрделі негіздеріне '''-са (-се)''' жұрнағы жалғану арқылы жасалады. Шартты райдың бұл формасы мағына жағынан басқа бір амалдың я істің жүзеге асу-аспау шартын білдіреді. Осы мағынасына орай, шартты рай формалары етістік дәйім [[құрмалас сөйлем]]нің шартты бағыныңқысының [[баяндауыш]]ы болады да, басыңқы сөйлемнің баяндауышының істелу-істелмеу шартын көрсетеді.

Шартты рай формасы үнемі [[жіктік жалғау|жіктеліп]] жұмсалады. Оның жіктелу үлгісі [[өткен шақ]] формасына ұқсас. 
{|class="wikitable"
|Мысалы: ||Мен||''бар-са-м''||(бар-ды-м)||Біз||''бар-са-қ''||(бар-ды-қ)
|-
|||Сен||''бар-са-ң''||(бар-ды-ң)||Сендер||''бар-са-ңдар''||(бар-ды-ңдар)
|-
|||Сіз||''бар-са-ңыз''||(бар-ды-ңыз)||Сіздер||''бар-са-ңыздар''||(бар-ды-ңыздар)
|-
|||Ол||''бар-са''||(бар-ды)||Олар||''бар-са''||(бар-ды)
|}

== Әдебиет ==
*[[А. Ысқақов]], "Қазіргі қазақ тілі", 1974 ж.

[[Category:Қазақ тілі]]
[[Category:Грамматика]]
[[Category:Етістік]]
