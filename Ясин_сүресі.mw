'''Ясин Сүресі''' – Құран Кәрімдегі отыз алтыншы [[сүре]]. Сүренің атауы бірінші аяттағы “я” және “син” әріптеріне байланысты берілген. Мұндай бөлшектенген әріптермен (хуруфи муқатаға) басталатын бірнеше сүрелер бар. Бұл әріптердің мағынасы бір Аллаға ғана аян. Сексен үш аяттан тұратын Я. с. негізінен Мекке қ-нда, кейбір сүрелері Мединеде түсірілген. Я. с-де иман негіздері жайлы кеңінен баяндалады. Мыс., Құранның негізгі тақырыбы пайғамбарлық жайлы сүренің алғашқы аяттарында былай дейді: “Ясин. Даналыққа толы Құ-ранға ант болсын. Сен расында жіберілген елшілеріміздің бірісің, Және сен тура жолдасың”. Я. с. ең көп оқылатын сүрелердің бірі. Мұхаммед (ғ.с.) пайғамбар Я. с-нің қасиеттері туралы көптеген хадистерінде айтқан. Мыс.: “Әр нәрсенің жүрегі бар, Құранның жүрегі Ясин сүресі” (Тирмизиден рауаят болған. “Фазайиул құ-ран”), “Ясин Құранның жүрегі. Алла Тағаланың рахметінен, ақырет күнінің жақсылығынан үміттене отырып, Ясин оқыған адамның өткен күнәларын Алла Тағала кешіреді. Қайтыс болған адамдарың үшін Ясин сүресін оқыңыздар” (Әбу Даууд Жанайиз). Қырық рет Я. с. қайырып оқып (Шілясин), науқас адамға немесе дем салдырушы кез келген адамға үшкіреді. Ясин – Мұхамммед (ғ.с.) пайғамбар есімдерінің бірі.
