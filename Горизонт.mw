'''Горизонт''' – ''1)'' ашық даладағы көз жетер жер; қ. Көкжиек; ''2)'' геологияда – аймақтық стратиграфиялық шкаладағы ярусқа сәйкес келетін жергілікті стратиграфиялық бөлім. Г-қа жасы бірдей, бірақ литологиялық құрамы, түсі, құрылымы әр түрлі (кейде бір түрлі), палеонтол. қалдықтары бар, т.б. ерекшеліктерімен сипатталатын тау жыныстары жатады. Г-тар жергілікті геогр. атаулармен аталады немесе атаусыз болады. Мыс., Жезқазғанның кенді қабаттары 10 Г-қа бөлінеді: тасқұдық, златоуст, т.б. Белгілі бір организм қалдықтары бар Г-тар стратиграфиялық белдемге де сәйкес келуі мүмкін. Г-тарды ажырата білу – кездесетін тау жыныстарын салыстыра отырып, оны дұрыс анықтауға мүмкіндік береді. Г. ұғымын топырақтану ғылымында да қолданады.
