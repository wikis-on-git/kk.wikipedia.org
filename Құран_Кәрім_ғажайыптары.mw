[[Құран Кәрім]] ғажайыптары — Құран пайда болған кезде белгісіз болған, одан көп кейін ғана ашылған ғылыми жаңалықтар Құранда айтылған еді деген көзқарас. Кейде ғажайыптары деп Құрандағы араб тілінің ерекше көркемділігіне қатысты да айтылады.
 
Зерттеулер барысында [[Құран Кәрім]]нің көптеген мұғжизалары әр түрлі қырынан ашылуда. Солардың бірі [[Құран]]дағы ұғымдар тепе-теңдігі. Адамзатты тура жолға бастап, жақсылыққа шақырып, жамандықтан тиятын [[Құран]]ның осы бір тұсының өзі ойлайтын адам үшін жетіп артылмай ма?
 
== Құран Кәрімде кездесетін ұғымдар тепе-теңдігі ==

#«Дүние» сөзі 115 жерде – «Ахырет» сөзі де 115 жерде кездеседі.
#Періштелер жайлы 88 жерде – шайтандар жайлы 88 жерде айтылып өтеді.
#«Адамдар» сөзі 50 жерде – «Пайғамбарлар» сөзі 50 жерде кездеседі.
#Ізгілік (Салах) сөзі 50 жерде – Бүлік, бұзақылық (Фәсәд) сөзі 50 жерде кездеседі.
#[[Иблис]] жайында 11 мәрте – [[Иблис]]тен сақтанып, Ұлы [[Аллаһ]]қа сыйыну жайында 11 рет айтылып өтеді.
#Мұсылмандар сөзі 41 жерде – [[Жиһад]] сөзі 41 жерде кездеседі.
#Зекет сөзі 88 рет – Берекет сөзі де 88 рет кездеседі.
#«[[Мұхаммед]]» сөзі 4 жерде – «[[Шариғат]]» сөзі 4 жерде кездеседі.
#«Әйел» сөзі 24 жерде – «Еркек» сөзі 24 жерде кездеседі.
#«Өмір» сөзі 145 жерде – «Өлім» сөзі 145 жерде кездеседі.
#«Ізгі істер» (Салихат) сөзі 167 жерде – «Жаман» (Сайи-ат) сөзі 167 жерде кездеседі.
#«Жеңілдік» сөзі 36 жерде – «Қиыншылық» сөзі 36 жерде кездеседі.
#«Махаббат» сөзі 83 жерде – «Итағат» сөзі де 83 жерде кездеседі.
#«Тура жол» (Һуда) сөзі 79 жерде – «Мейірімділік» (Рахма) сөзі 79 жерде кездеседі.
#«Бейбітшілік» (Сәләм) сөзі 50 жерде – «Жақсылық» (Тайиба) сөзі 50 жерде кездеседі.
#«Қиыншылық» (Шиддә) сөзі 102 жерде – «Сабыр» сөзі 102 жерде кездеседі.
#«Кесапат» (Мұсиба) сөзі 75 жерде – «Шүкір» сөзі 75 жерде кездеседі.


== Құрандағы ғылыми фактілер ==

Жапонияның тауларды зерттеуші, геолог-профессоры Сиеведа: "материктік және су астындағы таулардың ерекшелігі мынада: олар бейне жерге қағып кіргізілген қазықтар сияқты. олардың жер астында жалғасы бар " - деген ғылыми жаңалығын жария еткенде, оған құранның "Нәба" сүресінің 6-7 аяатындағы: "Сендер үшін біздің төсеніш етіп Жерді, оған қазық етіп тауларды жаратқанымыз өтірік пе?" , - деген сөздерді оқып берген. Сонда Сиеведа: "Бұл адам сенгісіз жағдай. Тіпті мүмкін емес. Алайда, Құрандағы нәрсе - ақиқат, шындық және дәлме-дәл. Бұған дейін мұны ғалымдардың ешқайсысы білген жоқ еді. Қазіргі кездегі ғылыми шынды, Ислам шындыққа қарсы келмейді" - депті. 

АҚШ профессоры, атақты геолог Альфред Кронеге "Әнбия" сүресінің 30-аятындағы: "әуелде Көк пен Жер бір тұтас еді ғой. Біз екеуінің арасын ажыраттық. Жанды мақұлықтардың барлығын судан жараттық. Кәпірлер осыны қалай білмейді? Оған неге сенбейді?" - дегенді оқып бергенде, қатты таң қалыпты. "Бәдәуи мұны қайдан алған? Бұл жақында ЭВМ мен техниканың көмегінің нәтижесінде белгілі болды. Бұның 1440жыл бұрын өмір сүрген, ядролық физика туралы ештене білмейтін адамның жер мен аспан денелерінің бір уақытта жаралғанын ақылмен танып білуге қабілеті жетпейді. Оның мұны білуі мүмкін емес еді", - депті Мұхаммедті(с.ғ.с.) меңзеп. Және ол өтіп жатқан симпозиумның қортындысында: "Бұл ақиқат - Құдай жоғарыдан түсірген нұр" - деп қортындылапты. 

Қазіргі заманда рентген сәулесі арқылы ғана ана құрсағындағы нәрестенің даму процесін ашып, ғылыми тұжырым жасауда. Ал, бұл Құран аяаттарында тап қазіргідей суреттелген. 
"Адамды топырақтың ең асылынан жараттық. Одан соң оны ұрықтың тамшысына айналдырып, өте сенімді орынға - жатырға орналастырдық. Ұйыған қанды бір жапырақ етке айналдырдық. Бір жапырақ етке сүйек бітірдік, одан соң сүйекке ет қондырдық, оған жан кіргізіп басқадай жаратылысқа айналдырдық. Аса шебер Жаратқан Иең барынша ұлы!" (Мүминүн:12-14) 
Осы жайлы Канаданың анатомия профессоры Доктор Мур мен АҚШ ғылыми-зерттеу Ислам акедемиясының атақты ғалымы Шейх Мұстафа былай дейді: "Құранда пайдаланылған терминдер эмбрионның әр сатыда даму өзгерістерінде болып жатқан әр түрлі процестерді хронологиялық тәртіппен өте дәлдікпен баяндап береді. Адамның іште дамуы жайлы көптеген ғылыми жаңалықтар ХХ-ғасырда белгілі болып жатқанда VII ғ. Мұхаммедке (с.ғ.с.) ондай нәрселер қайдан белгілі болсын. Аллаһ тағалаға біздің өсіп-дамуымыз ған емес, біздің өміріміз де , жасаған әрекеттеріміз де белгілі". 

Токио обсерваториясының директоры, профессор Ешиди Крзан жұлдыздардың газ тәрізді зат пен түтінен пайда болғанын айтады. Және де ол Құранның "Фуссилат" сұресінің 11-12 аятында және "Фурхан" сүресінің 61-атында осы жайлы жазылған Аллаһ сөзін мысалға келтіре отырып, төмендегіше тұжырым жасайды: "Мен әлем дүниесін зерттеудің жаңа тәсілін таптым. Қазіргі біз телескоптар арқылы аспан денелерінің негізгі массасы мен топтауын көре аламыз. Сондықтан да мен Құранды оқып және сауалдарға жауап алып, осылайша Құранның көмегімен алдағы уақытта әлем дүниесін зерттеудің тиімді жолын табатынымызға сенем". 


Дүние жүзіне белгілі океанограф Жак [[Кусто]] талай теңіздер мен мұхиттардың тұңғиығына сүңгіп, зерттеп білген адам. Ол мұхит пен теңіздің мен білмейтін жұмбақ сыры жоқ деп ойлайтын. Бірақ теңіз астында өзен барын, ол бір бағытта ағып жатқанын, сөйтіп теңіз астында бір-бірімен қосылмайтын екі судың бар екенін көріп таңқалған. Сонан соң мұндай құбылыстың Құранда XIV ғ. бұрын жазылғанын көріп жағасын ұстаған. "Ол қосылып кету мүмкіндігі бар екі теңізді қатар ағызып қойды. Бірақ араларында тоспа тастады да, қосылмайды. Тәңірдің қай тағылымын жоққа шығара аласыңдар. Екеуінен де інжу-маржан шығады. Тәңірдің қай ізгілігін теріс дей аласыңдар" (Рахман:19-23)


[[Санат:Құран]]
