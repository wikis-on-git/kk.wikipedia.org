{{Infobox Writer  
| name         = Мақатаев, Мұқағали Сүлейменұлы
| image        =
| caption      = Мұқағали Мақатаев
| birthdate    = [[1931]]
| birthplace = [[Алматы облысы]], [[Нарынқол]] ауданы, Шалкөде ауылы
| deathdate = {{death date|1976|03|23}}
| deathplace =
| occupation = [[ақын]], [[жазушы]]
| nationality =  [[қазақ]]
}}

[[File:KZMakataev.jpg|right|thumb|240 px]]'''Мақатаев, Мұқағали Сүлейменұлы''' (1931-1976) – қазақтың әйгілі ақыны. 
== Өмірбаяны ==
Ол 1931 жылдың 9-ақпанында [[Алматы облысы]], қазіргі Райымбек (бұрынғы Нарынқол) ауданының Қарасаз ауылында дүниеге келген.

1948 жылы орта мектепті бітірісімен, мәдени-ағарту саласында түрлі қызметтер атқарды. 

Мектепте әдебиет пәнінен сабақ берді. Аудандық газетте әдеби қызметкер болып істейді. 

Ол 1962 жылы [[Алматы]]ға қоныс аударып, әдеби ортаға етене араласа бастайды.  Алматы Шет тілдері институтының неміс тілі, Қазақ мемлекеттік университетінің филология факультеттерінде оқып және Мәскеудегі М. Горький атындағы әлем әдебиеті институтында білім алады. 

Мұнан соң «[[Социалистік Қазақстан]]» (қазіргі «[[Егемен Қазақстан]]») газетінің (1962-1963 жж.), «Мәдениет және тұрмыс» (қазіргі «Парасат») (1963-1965 жж.), «Жұлдыз» (1965-1972 жж.) журналдарының редакциясында, Қазақстан Жазушылар одағында (1972-1973 жж.) қызмет атқарады.
Мұқағали Алматыдағы қазақ әдебиеті мен өнерінің қаймақтары шоғырланған ортада өткерген аз ғана жылдар ішінде өзіндік дара үнін, суреткерлік қайталанбас дарынын танытып, өнімді еңбектене білді. «Ильич» (1964), «Армысыңдар достар» (1966), «Қарлығашым келдің бе?», «Мавр» (1970), «Аққулар ұйықтағанда» (1973), «Шуағым менің» (1975) атты жыр жинақтарын көзінің тірісінде жариялап үлгерді.
Мұқағали поэзиясының қайнар көзі, шабыт тұғыры туған елі, өскен жері, Отан тағдыры, замана тынысы, замандастарының арман аңсары. Осының бәрін Мұқағали жас дарынға тән қайталанбас шеберлікпен, тәңірдің таңдайынан төгілгендей поэтикалық мінсіз үйлесіммен, әр жүрекпен тіл табысар сыршыл да шыншыл сезіммен, нағыз [[поэзия]]ға ғана тән бейнелі образдармен бедерлеп, өлмес өнер деңгейінде туындатып отырған.

== Шығармалары мен аудармалары==

Мұқағалидің “Қарлығашым, келдің бе?”, “Дариға жүрек” (1972 ж.), “Аққулар ұйықтағанда”, “Шуағым менің” (1975 ж.), “Соғады жүрек”, “Шолпан”, “Жырлайды жүрек”, “Өмір-өзен”, ”Өмір-дастан” және т.б. жыр жинақтары, сондай-ақ, “Қош, махаббат!” (1988 ж.) атты прозалық кітабы да бар. Біршама өлеңдеріне ән жазылды. Өзін аудармашылық қырынан да сынfп көрген Мұқағали Дантенің “Құдіретті комедиясының” “Тамұқ” деген бөлімін (1971 ж.), Шекспирдің “Сонеттерін” (1970 ж.), Уолт Уитменнің өлеңдерін (1969 ж.) [[қазақ тілі]]не аударды.

== Поэмалары ==

“Аппасионата”, ”Жан азасы”, “Аққулар ұйықтағанда” (1974 ж.), “Ильич” (1964 ж.), “Мавр”. Бұлардың арасында “Аққулар ұйықтағанда” [[поэма]]сы көбірек танымал. Осы дастанын оқып Ғабит Мүсіреповке оқып бергенде Мүсірепов алтын қаламын сыйға тартқан екен.

== Ақынның заты өлгенмен, аты өлмейді ==
Алматы қаласында дүниеден өтті. Негізгі жыр жинақтарын көзінің тірісінде жарыққа шығарды (“Мавр”, “Дариға-жүрек”, “Аққулар ұйықтағанда”, “Шуағым менің”). Дүниеден өтер алдын “Реквием” атты толғау-өлеңін жазды.

1985 жылы Қазақстан Жазушылары Одағының бастамасымен үздік әдеби шығарма авторларына М. Мақатаев атындағы сыйлық тағайындалды. Ал 2008 жылы М.Мақатаев атындағы жаңа сыйлық тағайындалды.

1999 жылы Мұқағалидың «Аманат» атты кітабы Мемлекеттік сыйлыққа ие болды (Абай атындағы Мемлекеттік сыйлық). Ақынның туған жері Қарасазда мұражай ашылған.

2011 жылы Мұқағали Мақатаевтың 80 жылдығы түрлі деңгейде аталып өтпек. Осы мерекеге орай "Ақын, туған күнінмен!" деген [[Асқаров Алимжан]] өлең арнаған
==Сілтемелер==

Ақынның барлық өлеңдерін осы сайттан таба аласыз, кірігу міңдеттісіз [http://www.adebiet.kz/index.php?option=com_chronocontact&Itemid=23&authorid=159]

[[Санат:Қазақ ақындары]]
[[Санат:Нарынқол]]
[[Санат:1931 жылы туғандар]]
[[Санат:1976 жылы қайтыс болғандар]]

[[ru:Макатаев, Мукагали]]
