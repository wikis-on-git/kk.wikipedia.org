{{Shortcut1|Грамматика}}
'''Сөйлем''' деп бір шама ойды білдіретін бір сөзді я бірнеше [[сөз тіркесі|сөз тіркесін]] атаймыз.

Тиянақталған ойды ауызша да, жазбаша да білдіруге болады. Ауызекі сөйлеуде сөйлем мен сөйлемнің арасында кідіріс (пауза) болады. Жазуда бір сөйлем екінші сөйлемнен [[нүкте]], [[сұрау белгісі|сұрау]] және [[леп белгісі|леп белгілерінің]] бірімен айырылады.

Сөйлемдер айтылу мақсатына және дауыс ырғағына қарай '''хабарлы, сұраулы, лепті''' болып үшке бөлінеді.


== Хабарлы сөйлем ==

Хабарлы сөйлем деп біреу я бірдеме туралы хабарлай айтылған сөйлемді дейміз.

Хабарлы сөйлемді айтқанда, оның аяғында дауыс бәсеңдейді. Жазуда хабарлы сөйлем соңына нүкте қойылады.

== Сұраулы сөйлем ==

Сұраулы сөйлем деп біреу я бірдеме жайында білу мақсатымен сұрай айтылған сөйлемді атаймыз.

Сұраулы сөйлем соңына сұрау белгісі қойылады.

=== Сұраулы сөйлемнің жасалуы ===

Сұраулы сөйлемнің жасалуы:
#сұраулы сөйлемдер [[есімдік|сұрау есімдігі]] қатысуы арқылы айтылады;
#сұраулық мағына '''ма (ме), ба (бе), па (пе)''' және '''ше''' деген [[шылау|сұраулық шылаулардың]] қатысуы арқылы да білдіріледі;
#сұраулық мағына кейде '''ғой, -ау''' [[шылау]]лары мен '''болар, шығар, қайтеді''' деген [[көмекші сөз|көмекші сөздердің]] және '''ә''' деген [[одағай]]дың қатысуы арқылы беріледі;
#сұраулық мағына сұрау дауыс ырғағының өзі арқылы да беріледі.


== Лепті сөйлем ==
Лепті сөйлем деп ерекше көңіл күйіне, сезімге байланысты (қуану, ренжу, таңдану, аяу, бұйыру және т. б.) айтылған ойды білдіретін сөйлемді дейміз.

Лепті сөйлем ішіндегі сөздер түгелімен (әсіресе баяндауышы) көтеріңкі дауыспен айтылады.
Лепті сөйлем соңынан леп белгісі қойылады.

Лепті сөйлем ішінде сұраулық мәнді сөздер де аралас келуі мүмкін. Мұндайда сөйлем соңында леп белгісі мен сұрау белгісі қатар қойылады. Егер сұрау мағынасы басым айтылса я сұрау мәнді сөздер бұрын айтылса, сұраулық бұрын ''(?!)'' қойылады, леп мағынасы басым айтылса я леп мәнді сөздер бұрын айтылса, лептік бұрын ''(!?)'' қойылады.

== Әдебиет ==
*С. Аманжолов, "Қазақ тілі грамматикасы", 1966 ж.

[[Category:Қазақ тілі]]
[[Category:Грамматика]]
[[Category:Синтаксис]]
