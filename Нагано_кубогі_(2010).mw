«Нагано кубогы – 2010» - 9-13 ақпан аралығында Жапонияда шайбалы хоккейден  өткен халықаралық турнир.  Аталмыш мұзайдын додасына Қазақстан, Дания, Словения және Жапония ұлттық құрамалары қатысты.
Наганода біздің хоккейшілер 7-23 мамыр аралығында Германияда өтетін әлем чемпионаты қарсаңындағы дайындықтарын саралап қана қоймай, 2011 жылы Азия ойындарында басты қарсыласы болатын Жапония құрамасының әуселесін байқап көрді.
Шаянов жаттықтыратын Қазақстан құрамасы Жапонияда өткен “Нагано кубогын” иеленді. Соңғы кездесуде біздің жігіттер Словения құрамасына жол берді - 1:4. Алайда осы матчпен қатар өткен ойында Дания құрамасы Жапонияны жеңіп, үш кездесудегі жинаған ұпай саны бойынша Қазақстан хоккейшілері бас бәйгені қанжығалады.

==Қорытынды нәтиже==

# Қазақстан — 6
# Словения — 5
# Дания — 4
# Жапония — 3

[[Санат:Хоккей]]
