'''«ЕР САЙЫН»''' – [[батырлық]] [[жыр.]] Көл. 3000 жол, тілі шұрайлы. Жырда [[ноғайлы]] [[дәуірінің]] жорықтары баяндалады. Жыр ауызекі тарап кеткен. Оны 1870 ж. В.В.Радлов өз [[жинағында]] жариялаған («Образцы [[народной]] литературы [[тюркских]] племен, живущих в Южной [[Сибири]] и [[Джунгарской]] степи», СПб., 1870). 1910 ж. [[Орынбор]] мұрағат комиссиясының ғыл. еңбектерінде «[[Бозманай]]» деген атпен басылды. [[Кеңес]] дәуірінде Ташкент (1922) пен Мәскеуде (1926) жеке кітап болып шықты. [[С.Сейфуллин]] құрастырған «Батырлар жыры» жинағында жарияланды (1933). Кейін «Е. С.» [[эпостық]] жыры екі рет баспа бетін көрген [[Радлов]] жинағында жарияланды («[[Алтын]] сандық», А., 1993; «Ел қазынасы – ескі сөз», А., 1994). Эпостың ықшамдалған нұсқасы А.Пеньковскийдің аударуымен «Литературный Казахстан» журналында орыс тілінде де жарияланды (1938), Алматы қ-ндағы Орт. ғыл. кітапхананың [[Қолжазбалар]] қорында [[Мәшhүр]] Жүсіп Көпейұлы, т.б. ауыз [[әдебиеті]] мұраларын жинаушылар жазып алған «Е. С.» жырының нұсқалары сақтаулы.
