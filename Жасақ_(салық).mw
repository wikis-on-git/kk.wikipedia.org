'''Ясақ''' (түрк. жасақ) – Ресей өкіметі тағайындаған салық. Негізінен мал ш-мен және аңшылық кәсіппен айналысқан орыс емес халықтарға салынған. Я. алу 15 – 18 ғ-ларда Еділ бойында, 17 – 20 ғ-ларда Сібірде жүзеге асырылды. Я. қазына есебіне бағалы аң терілерімен немесе малмен төленді. Я. төлеу Ресейге бодандықтың бір белгісі болды. Ол әрбір тайпа мен ру үшін жеке белгіленді. Я. Кунгур татарлары мен башқұрттар үшін жер салығы, Сібірдің кейбір халықтары үшін жан басылық, сахалар (якут) үшін мал басының санағына байланысты салынды. 18 ғ-дан Я. ақшалай салықпен алмастырыла бастады (Еділ бойында 1720 жылдан, Сібірде 1822 жылдан кейін). Я. жинаушылардың өз міндеттерін асыра пайдалануы ясақтық комиссияның көмегімен реттелуге тиіс болды. Я. жинау мәселесімен Сібір приказы, 1763 жылдан кейін Ұлы мәртебелі императорлық кеңсе айналысты. Я-тың көлемі шамалы өзгерген күйінде 1917 жылғы Ақпан революциясына дейін сақталып келді.
