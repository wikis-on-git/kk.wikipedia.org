'''Әбікен Хасенов''' (1897-1958) — күйші.

Қарағанды облысы Шет ауданында туды.

Ол дәстүрлі музыкалық ортада, күй өнерін құрметтейтін қадірлей білетін елде өсті. Оның алғашқы ұстазы өз ағасы Мақаш. Аттары аңыз болған домбырашылар [[Баубек]], [[Қыздарбек]], [[Әбді]], [[Ақмолда]], [[Итаяқ]]тардың есімдері елге кең жайылған аса қадірлі қасиетті өнерпаздар осында өмір сүрді.

1934 жылы Әбікен қазақ әдебиетінің классигі жазушы [[Сейфуллин, Сәкен|Сәкен Сейфуллин]]нің көмегі тиіп Қазақтың драма театрына жұмысқа алынып өмірінің соңына дейін сонда істейді. Әбікен көптеген батырлар мен билердің бейнесін сахнаға шығарды.

Оның әртістік қызметі жоғары бағаланып Құрмет белгісі Орденімен, «Қазақ КСР-не еңбегі сіңген әртіс» атағын алды.

Бірақ Әбікен өміріндегі ерекше орын алатын қасиеті әрине күйшілігі. Оның домбырасының қоңыр үні жүректегі қыл сезімдерді қозғап көңілдегі шерді дөп басатын сиқырлы сазымен со кездегі қазақтың зиялы қауымының әртістерінің ақын-жазушыларының ғалымдарының ұйып тыңдайтын көңілдерінің қошы бола білді. Бақытымызға орай Әбікеннің көзі тірісінде оның орындауындағы Тәттімбет пен Әбдінің күйлері саз табақшасына түсіріліп, өзі шығарған «Қоңыр» күйіне ән де жазылып қалды.


[[Санат:Күйшілер]]
[[Санат:1897 жылы туғандар]]
[[Санат:1958 жылы қайтыс болғандар]]
