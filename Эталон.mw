'''Эталон''' (франц. etalon, франкіше stalo – үлгі) – [[ғылым]] мен техника дамуының белгілі бір кезеңіндегі ең жоғары дәлдік деңгейіне сай өлшеу бірліктерін алу, сақтау және беру үшін қолданылатын үлгі өлшемдері мен өлшеуіш приборлар. Оның бастапқы, қосалқы, арнаулы, мемлекеттік, куә, салыстыру, жұмыстық және көшірме Э. деп аталатын түрлері бар. Бастапқы Э. бірлікті ең жоғары дәлдікпен алуды қамтамасыз етеді. Қосалқы Э. – белгілерінің мәні бастапқы Э-мен анықталатын Э. Арнаулы Э. бірліктің ерекше жағдайдағы дәлдігін қамтамасыз етеді әрі сол жағдай үшін бастапқы Э-ды алмастыра алады. Мемлекеттік Э. белгілері бір ел үшін негізгі Э. ретінде ресми түрде тағайындалып, бастапқы Э-ның не арнаулы Э-ның қызметін атқарады. Куә Э. – мемл. Э-ның сақталу дәрежесін тексеруге және оны бүлінген кезде (не жоғалғанда) алмастыруға арналған қосалқы Э. Салыстыру Э-ны – Э-дарды бір-бірімен салыстыруға мүмкіндік жоқ жағдайда, оларды өзара салыстыру үшін пайдаланылатын қосалқы Э. Жұмыстық Э. бірліктің дәл өлшемін дәлдігі жоғары үлгілік құралға түсіру үшін қолданылады. Көшірме Э. – бірліктің өлшемін жұмыстық Э-ға түсіруге арналған қосалқы Э; қ. Метрология.
