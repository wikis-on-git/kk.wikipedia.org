'''Экономикалық Рента''' – 1) өндіріс факторын өндірістік үдеріске тартуға және онда қосымша күш-жігер жұмсамай-ақ кәсіпкерлік қызметті ұстауға жетерліктей болуы үшін артық төлеу; 2) өндіріс факторынан алынатын табыс пен қызмет көрсетудің осы көлемін сол фактордың қамтамасыз етуі үшін қажетті ең төменгі сома арасындағы айырма. Э. р-ның экон.-теор. ұғымын сақтандыру рентасы, мемл. рента, сондай-ақ көбінесе рента деп аталып жүрген жер үшін жалдау ақысы тұрпатындағы қаржы-шаруашылық ұғымдармен шатыстыруға болмайды. Э. р-ның түрлері: таза экономикалық рента: фактордың сапасына қарамай, тек оның шектеулілігі себепті алынады, ұзақ уақыттық кезеңде мұндай факторды ұсыну икемсіз – мыс., жер осындай; сараланбалы рента: ресурстың сапасымен байланысты (а. ш-нда – жер телімдерінің өнімділігімен байланысты); инфрамаржиналдық рента: басқалардан гөрі рента алушыда баламалы шығынның аз болуымен байланысты.
