{{ChineseText}}
'''Отыз алты айла-шарғы''' ({{zh-tsp|t=三十六計|s=三十六计|p=Sānshíliù Jì}}) — әуел баста саясатта, соғыста, сонымен бірге адамдардың жеке қарым-қатынастарында, көп жағдайда алдамшы немесе қалыптан тыс әдістерге сүйене отырып бірқатар [[айла-шарғы]]ларды қолдану туралы қытай тілінде жазылған шығарма. Оны Батыс әлеміне алғаш рет таныстырған швейцариялық Һарро фон Зенгер болатын. Ол [[Тайбэй университеті]]нде жұмыс істеп жүрген кезінде «Түк шықпаса, онда қашып құтыл» деген қытай мақалымен танысады.

== «Айла-шарғы» ұғымы туралы ==
«Айла-шарғы» ұғымы жағымсыз мағынаға ие. Сондықтан Батыс тілдерінде «стратагема» деген сөз қолданылады. Ол сөзді «стратегия» сөзімен шатастырмау керек.

Неміс тіліндегі «Дуден» түсіндірме сөздігінде ''List'' (айла-шарғы) сөзінің мағынасы былай түсіндіріледі:

*мақсатына біреуді алдау арқылы қалыптан тыс қол жеткізудің жолы
*мақсатына қалыптан тыс әдістер арқылы қол жеткізудің жолы

«Айла-шарғы» ұғымы әдетте «алдау», «біреуге зиян келтіру» ұғымдарымен байланыстырылып қолданылады. Осында «айла-шарғы» екінші мағынада, яғни өз мақсатыңа шын ниетіңді бүркемелеп, басқалар күптеген қадамдар жасау арқылы қол жеткізу деген мағынада қолданылған.

== Шығыса және Батыс елдерінде алатын орны ==
Зенгердің айтуынша, Батыста айла-шарғы қолдануды арсыздық деп («Басқа амалы қалмаған қолынан түк келмейтіндердің қолданатын құралы» — Клаузевиц) және [[христиандық]]қа сай келмейтін іс деп бағаланады. Бұндай көзқарас Батыста мынадай нәтижелерге әкеп соқты:
*айла-шарғы қалай болса солай, жоспарсыз қолданылады,
*айла-шарғыға шебер Қиыр Шығыс елдерінің сондай қадамдары байқалмай және оған қарсы шара қолданылмай қалады,
*айла-шарғыға шебер адам онысын этика талаптарына сай жоспарлап іске асыра алатын болса, батыстың айла-шарғылары әдетте жоспарсыз және мейір-рақым көрсетпей қолданылады,
*Қиыр Шығыс елдерімен қарым-қатынас жасағанда, айла-шарғылар туралы жетімсіз білім түсініспеушіліктерге әкеп соғады, себебі батыстықтардың олардан хабары жоқ, ал шығыстықтар әр нәрсеге айла-шарғы тұрғысынан қарайды. Зенгердің айтуынша, Батыстың саясатшылары әсіресе [[адам хұқықтары]] туралы әңгіме қозғағанда, бұл Қиыр Шығыста қазір қарқындап жамып жатқан, ертең Батысқа экономика және әскери күші жағынан бәсекелес болатын Қытайды әлсірету үшін ғана айтылатын айла-шарғы деп қабылдайды.

Зенгер айла-шарғылар туралы білім мектеп жасынан бастап үйретілуі керектігі туралы бір Қытай газетінің мақаласын келтіреді. Оның ойынша, мақалада оны үйрету керектігі немесе керек еместігі туралы емес, оны қай жастан бастап үйретуге тиіс екендігі туралы соғыс болады. («Die Kunst der List», 2001).

Оның айтуынша, айла-шарғыларды қолданудың екі түрі бар:
#Белсенді – айла-шарғыларды өз мақсатыңда қолдану
#Бақылаулы – басқалардың сөздері мен істерін талдап, айла-шарғыларын әшкерелеп отыру.

Алайда бұл көзқарас толық емес. Мысалы, сақталып отырған Рим және Византия оқулықтарында айла-шарғының бірнеше түрі сипатталады, олардың кейбіреулері төменде келтірілген. [[Никколо Маккиавелли]] секілді саяси ойшылдар айла-шарғыны саясат пен соғыста қолдануға толығымен болады деп пікір білдіреді. Ал [[Клаузевиц]] болса, айла-шарғыны басқа амал қалмағанда қолдану керек, бірақ оның пайдасы онша жоғары емес, себебі оны басқа жақ түсініп қоюы мүмкін, оның үстіне керек күш пен материалдарды ысырап етеді дейді. [[Мидуэй шайқасы]] кезінде жапондықтармен дәл солай болды да. Отыз алты айла-шарғының ішіндегі көбі Батыста да қолданылып келген.

=== Айла-шарғылар және этика ===
Зенгер айла-шарғыларды этика тұрғысынан қарастыруға көп көңіл бөледі. Оның ойынша, христиан діні оған тыйым салмайды (ол Матай 10:16-ны тілге тиек етеді: ''«Мен сендердi қасқырлар арасына жiберiлген қойлар сияқты жiберiп отырмын. Сондықтан жыландай көреген, көгершiндей ақ көңiл болыңдар!»''). Ол айла-шарғыларды қолданудың төрт түрін көрсетеді:
#Айла-шарғыны зиян келтіру үшін қолдану
#Айла-шарғыны бір мақсатқа қол жеткізу үшін қолдану
#Айла-шарғыны жай әзіл үшін қолдану
#Этикалық жағынан бейтарап қолдану.

Айла-шарғыны шебер қолдану маңызды, ал басқалардың адамның өзіне қарсы бағытталған айла-шарғыларын ашу үшін оны өте шебер қолдана білу керек.

=== Айла-шарғының түрлері ===

{{stub}}

[[Санат:Қытайдың классикалық шығармалары]]
[[Санат:Әскери стратегия бойынша шығармалар]]

[[de:36 Strategeme]]
[[en:Thirty-Six Stratagems]]
[[fr:Les 36 stratagèmes]]
[[id:36 Strategi]]
[[ja:三十六計]]
[[ru:Тридцать шесть стратагем]]
[[th:กลศึกสามก๊ก]]
[[uk:Тридцять шість стратагем]]
[[zh:三十六计]]
[[zh-classical:三十六計]]
