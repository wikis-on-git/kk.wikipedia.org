{{Shortcut1|Грамматика}}
'''Шылаулар''' - сөз бен сөздің немесе сөйлем мен сөйлемнің араларын байланыстыру, құрастыру үшін қолданылатын, өздері тіркескен сөздерінің ұғымдарына әр қилы реңктер үстеп, оларға ортақтасып, тұлға жағынан тиянақталған, лексика-грамматикалық мағынасы бар сөздер.
Шылау сөздер дегендеріміз - ішкі мазмұндары жағынан да, сыртқы формалары жағынан да, сондай-ақ, қызметтері жағынан да өздерінің бастапқы шыққан төркіндерінен біржола қол үзіп, әрі осы аталған негізгі үш белгі жөнінен де дербестіктерінен айырылып, өз алдына категория болып қалыптасқан және жалпы [[көмекші сөздер]] тобына негізгі ұйытқы есебінде қызмет ететін сөздер.

Грамматикалық сипаттарына қарай, шылаулар ішінара үш жікке бөлінеді: олар - '''септеуліктер, жалғаулықтар''' және '''демеуліктер'''

== Жалғаулықтар ==
Жалғаулықар өз ара тең бірыңғай сөздерінің, бірыңғай сөз тіркестерінің және бірыңғай сөйлемдердің араларындағы әр қилы қатынастарды білдіреді. Жалғаулықтар ең кемі өз ара тең екі сөзге не екі сөз тіркесіне бірдей қатысты болады. Мысалы: ''Қыс пенен жаз, күн менен түн, тақ пенен жұп, жақсылық пен жамандық - болды сегіз'' ([[Абай]]) дегендегі ''пенен, менен, пен'' жалғаулықтары тек я бұрынғы, я соңғы сөзге ғана емес, екі жағындағы сөздердің екеуіне де бірдей қатысты болып, оларды бір-бірімен жалғастыру үшін қолданылып тұр.

Жеке сөздер мен сөйлемдерді байланыстыру қабілеті жағынан, жалғаулықтар:
*'''салаластырғыш жалғаулықтар''' және 
*'''сабақтастырғыш жалғаулықтар''' деген екі топқа бөлінеді.

== Септеуіліктер ==
Септеуліктер деп объекті мен объектінің не [[предикат|предикаттың]] арасындағы түрлі грамматикалық қатынастарды білдіру үшін қолданылып, белгілі бір септік жалғауын меңгеріп тұратын көмекші сөздерді айтамыз.

== Демеуліктер ==
Демеуліктер деп өздері тіркесетін сөздерге әр қилы қосымша реңктер (мағыналар) жамайтын сөздерді айтамыз. 

Лексика-грамматикалық мағыналары жағынан демеулік шылаулар
*сұраулық
*шектік
*нақтылық
*күшейткіш
*болжалдық
*болымсыздық
*қомсыну
демеуліктері болып бөлінеді.

== Әдебиет ==
*А. Ысқақов, "Қазіргі қазақ тілі", 1974 ж.

[[Category:Қазақ тілі]]
[[Category:Грамматика]]
[[Category:Сөз таптары]]
