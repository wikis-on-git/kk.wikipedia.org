Наурыз мейрамы. 

Ежелгі заманнан қалыптасқан дәстүр бойынша бұрын Наурызды бүкіл ауыл-ел болып, әсіресе жастар жағы түгелдей таң шапағатын қарсы алудан – тазаланған арықтарға су жіберуден, ағаш отырғызып, гүл егу рәсімін өткізуден бастайтын. Қызықшылық онан әрмен халық ойындарымен (“Айқыш-ұйқыш”, “Ақ серек пен көк серек”, “Алқа қотан”, т.б.), ән салып, би билеумен, ақындар айтысымен, “Қызғалдақ” мерекесімен, қазақша күреспен, ат жарысымен жалғасып кете беретін де, түнге қарай “Алтыбақан” айналасындағы тамашамен аяқталатын. 

Наурыздан кейінгі екінші күні жұрт жаппай көктемгі егіске кірісетін. Малшы қауым да төл алуға қатысты іс-қарекетімен айналысатын.

Тіпті, Наурызды кейінге қалдыра тұратын ауылдардың өзінде де мейрамнан кейінгі екінші күні жаппай егіске кірісетін дәстүрді ұмыт қалдыруға болмайды. 

Наурыздың негізгі мақсаты – жұрттың бойында имандылық, ізгілік, жаңару, жасампаздық сана-сезімін ояту, жастарды үлкенге ізетті, кішіге инабаттылыққа тәрбиелеу, демек, оған немқұрайлы қарауға болмайды. 

Сілтеме: Парасат, 3 наурыз, 1996 ж.

[[Санат:Дәстүр]]

[[Санат:Мейрам]]
