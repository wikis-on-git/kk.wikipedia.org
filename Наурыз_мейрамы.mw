{{Infobox Holiday |
|holiday_name=Наурыз мейрамы
|image=Frühling blühender Kirschenbaum.jpg
|caption=Көктем мен Жаңа жылды қарсы алу мейрамы
|type=халықаралық
|nickname=Ұлыстың Ұлы күні
|observedby=[[Қазақстан]], [[Албания]], [[Ауғанстан]], [[Әзірбайжан]], [[Босна-Гершек]], [[Иран]], [[Пәкістан]], [[Тәжікстан]], [[Түркия]], т.б.
|date= [[наурыздың 22]]-і ([[Қазақстан]]да; басқа елдерде [[наурыздың 20]]-сында, [[наурыздың 21]]-інде болуы мүмкін)
|celebrations=[[Наурыз көже]], Хафтсин - [[Иран]]да, т.б.
|significance=Жаңа жыл мейрамы
|longtype=Халықаралық деңгейдегі мейрам
}}
'''Наурыз мейрамы''' — ежелгі заманнан қалыптасқан жыл бастау мейрамы. Қазіргі [[күнтізбе]] бойынша ([[наурыздың 22]]) күн мен түннің теңесуі кезіне келеді. [[Көне парсы тілі]]нде ''нава''=жаңа + ''рәзаңһ''=күн, «жаңа күн» мағынасында, қазіргі [[парсы тілі]]нде де сол мағынамен қалған (''но''=жаңа + ''роуз''=күн; мағынасы «жаңа күн»), яғни «жаңа жылды» (күн өсуін белгілеуі) білдіреді. 2010 жылдан бастап [[Біріккен Ұлттар Ұйымы]]ның Бас ассамблеясы «Халықаралық Наурыз күні» қарарына сәйкес 21 наурыз - Халықаралық Наурыз күні болып қабылданды.

Қазақстанда Наурыз мейрамы үш күн: 21-23 наурыз аралығында аталып өтіледі (2010 жылдан бастап).
Жалпы, Наурыз парсы, кавказ және түрік халықтарының арасында көктем мейрамы және жаңа жылдың басталуы ретінде тойланады. Ол [[Иран]]да 21 наурызда, Орталық Азия елдерінде және Әзірбайжанда, мемлекеттік мереке ретінде [[Тәжікстан]]да және Қазақстанда - 22 наурызда, Өзбекстан мен Түркияда 21 наурыз күні аталып өтіледі.
== Тарихы ==
Наурыз мейрамы басында диқаншылық пен айналысатын иран тілдес [[Орта Азия]] халықтарының күн жаз мезгіліне аусқанда егіс өсіру науқаны басталғанын мерекелеу дәстүрінен шыққан.

[[2010]] жылы Ақпанның 23-інде [[Әзірбайжан]] мемлекеті, Ауғанстан, Иран, Қазақстан, Қырғызстан, Тәжікстан, Түркия, Албания, Македония және Үндістанның қолдау көрсетуімен Біріккен Ұлттар Ұйымының Бас ассамблеясында «Халықаралық Наурыз күні» резолюциясының жобасы таныстырылды.

Осының нәтижесінде Біріккен Ұлттар Ұйымының Бас ассамблеясы «Халықаралық Наурыз күні» қарарын бірауыздан қабылдады. Осы құжатқа сәйкес 21 наурыз - Халықаралық Наурыз күні болып қабылданды және осы ежелгі мейрам туралы ақпараттарды кеңінен тарату үшін БҰҰ-ға мүше елдерге атсалысуға үндеу тасталды.
== Қазақ салты ==
Дәстүр бойынша бұрын Наурыз мейрамын бүкіл ауыл-ел болып, әсіресе жастар жағы түгелдей таң шапағатын қарсы алудан — тазаланған арықтарға су жіберуден, ағаш отырғызып, гүл егу рәсімін өткізуден бастайтын. Қызықшылық онан әрмен халық ойындарымен («Айқыш-ұйқыш», «Ақ серек пен көк серек», «Алқа қотан», т.б.), ән салып, би билеумен, ақындар айтысымен, «Қызғалдақ» мерекесімен, [[қазақша күрес]]пен, [[ат жарыс]]ымен жалғасып кете беретін де, түнге қарай «Алтыбақан» айналасындағы тамашамен аяқталатын.

Наурыздан кейінгі 2-ші күні жұрт жаппай көктемгі егіске кірісетін. Малшы қауым да төл алуға қатысты іс-қарекетімен айналысатын. Наурызды кейінге қалдыра тұратын ауылдардың өзінде де мейрамнан кейінгі 2-ші күні жаппай егіске кірісетін.

Наурыздың 22 күні Наурыз мейрамы (жаңа жыл) екенін қазақ баласының көбі біледі.Наурыз туралы көптен бері,жыл сайын газеттерде жазылып келеді.Бұл мейрам-дін мейрам емес ұлт мейрамы.Тегінде Наурыз ұлт мейрамы болғандағының үстіне оның тарихи маңызының тереңдігі бар.Ызғарлы қыстың кетіп,жан йесі өмір қуатын туғызған жыл,жаздың келетіндігіне барлық жаратылыспен қатар қазақ елі де қуанатын. ˝Қыс бойы өлімнің есігін күзетіп,үңгірде жатқан кәрі құйрық,мертік-шортықтар да қыбырлап дүниеде бар екендіктерінбілгізе бастайтын,аурулар сауығамын деп,аттар тойынамын деп,жалаңаштар киімсіз де күн көремін˝ дегендей жұрттың бәріне үміт,әркім деп жылы шырай сезіне бастап, ˝ бәріміз де табиғаттың бергеніне ортақпыз ˝ дегендей сағынышты көрісілері, жалынды құшақтасуларымен жаңа жылды қарсы алатын. ˝ Бүгінгі күні Самарқанның көк тасы да жібіпті ˝ - десіп Наурыз күні бейілінкеңітпеген адамды тастан да қатты қылып шығарғысы келіп,аңыз қылысатын.
     
Еңбекші қазақ елі,шығынды тыртаңнан аттарыңның басын тарта ұстап,тарихи мейрамдарының Наурызды жаңа тұрмысқа лайықты мейрамдап өткізудің жолына түсіңдер.Жаңа жылға жаңа тілек,игі үмітпен шығуымыз керек.

[[Санат:Қазақстан мейрамдары]]
[[Санат:Халықаралық мейрамдар]]

[[ar:نوروز]]
[[az:Novruz bayramı]]
[[ba:Нәүрүз]]
[[ckb:نەورۆز]]
[[crh:Navrez]]
[[cs:Nourúz]]
[[da:Nowruz]]
[[de:Nouruz]]
[[diq:Newroz]]
[[en:Nowruz]]
[[eo:Novruzo]]
[[es:Noruz]]
[[eu:Noruz]]
[[fa:نوروز]]
[[fi:Noruz]]
[[fr:Norouz]]
[[glk:عيد نؤروز]]
[[he:נורוז]]
[[hi:नौरोज़]]
[[hr:Novruz]]
[[hu:Perzsa újév]]
[[id:Norouz]]
[[it:Nawruz]]
[[ja:ノウルーズ]]
[[ka:ნავრუზი]]
[[ku:Newroz]]
[[ky:Нооруз]]
[[ms:Nowruz]]
[[mzn:نوروز]]
[[nl:Noroez]]
[[nn:Nauroz]]
[[no:Norouz]]
[[os:Новруз]]
[[pl:Nouruz]]
[[pt:Noruz]]
[[ru:Новруз]]
[[simple:Nowruz]]
[[sl:Nauruz]]
[[sq:Dita e Novruzit]]
[[sv:Nouruz]]
[[tg:Наврӯз]]
[[tr:Nevruz Bayramı]]
[[tt:Нәүрүз]]
[[uk:Наврез]]
[[ur:نوروز]]
[[uz:Navroʻz]]
[[zh:纳吾肉孜节]]
