'''Энтропия''' (грек. еntropіa – бұрылыс, айналу) – тұйық термодинамикалық жүйедегі өздігінен жүретін процестің өту бағытын сипаттайтын күй функциясы. Э-ның күй функциясы екендігі термодинамиканың екінші бастамасында тұжырымдалады. Э. ұғымын термодинамикаға 1865 ж. Р.Клаузиус енгізген. Кез келген А және В күйлеріндегі жүйе Э-сы мәндерінің айырымы мына формула арқылы анықталады: , мұндағы Q – жүйеге күйі шексіз аз квазистатик. болып өзгергенде берілетін жылу мөлшері, Т – жүйенің абс. темп-расы; интрегал екі күйді өзара жалғастыратын кез келген қайтымды жолмен алынады. Изотерм. процесс жағдайында: S=Q/Т. Ал кез келген қайтымды жолмен алынатын тұйық процесс үшін: . Соңғы теңдік Э-ның dS=Q/Т түріндегі толық дифференциал болатындығының қажетті және жеткілікті шарты, ал Э. – күй функциясы. Э-ның абс. мәні термодинамиканың үшінші бастамасы бойынша анықталады және ол бойынша абс. нөл темп-рада кез келген жүйенің Э-сы нөлге айналады. Адиабаталық оңашаланған жүйелеріндегі қайтымды процестер кезінде Э-ның мәні тұрақты болып қалады да, қайтымсыз процестер кезінде Э-ның мәні артады; барлық реал процестерінде Э-ның мәні артады (Э-ның арту заңы). Статист. физикада Э. статист. салмақ () деп аталатын шамамен байланыстырады. Больцман принципіне сәйкес: S=kІn, мұндағы k – Больцман тұрақтысы. Сонымен Э. – термодинам. тепе-тендік күйдегі макроскоп. денелерге тән қасиет. Ол бірліктердің халықаралық жүйесінде (СИ) Дж/К арқылы өрнектеледі. Э. ұғымы ғылымның көптеген салаларында (физика, химия, т.б.) маңызды рөл атқарады.
