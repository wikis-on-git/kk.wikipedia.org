ЖАЛПАҚТӨБЕ – ортағасырлық қала орны. [[Оңт. Қазақстан обл]]. [[Отырар]] ауд. [[Шәуілдір]] а-ның солт.-батысына қарай, Отырартөбеден 10 км жерде орналасқан. [[Алғаш]] 1948 ж. Оңт. Қазақстан археол. экспедициясы (жетекшісі А.Н.Бернштам) тапқан. 1966–70 ж. Отырар археол. экспедициясы (жетекшісі К.Ақышев) зерттеу жүргізген. Ж-нің ежелгі атауы белгісіз. Бұрыштары дүниенің төрт құбыласына сәйкес келетін төртбұрыш тәріздес, екі деңгейден тұратын төбе. Негізгі бөлігінің ауд. 240х200 м. Оның шығыс шеті едәуір биік және трапеция тәріздес келген, табанының ауд. 100х90 м, биікт. 6 м. Әрбір бұрышында орналасқан мұнараларының қираған қалдығының биікт. 7,5–10 м. Батыс қабырғасының орта тұсында орналасқан қос мұнара қала қақпасының екі жақтауын қорғау үшін салынған құрылыс болуы мүмкін. Батыс жағынан келіп қосылатын алаңша аса биік емес, ауд. 140х100 м, биікт. 4 м. Төбенің беткі жағынан табылған ыдыс сынықтары қаланың 1–13 ғ-лар аралығында болғанын көрсетеді.
