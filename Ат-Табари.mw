(839, Табаристан өлкесі, Амул қ. – 923, [[Бағдад]] қ.) – тарихшы. Бірқатар уақыттар бойына Рей, Бағдад, Басра, Куфра қ-ларында, кейін Сирияда, Мысырда болған. Өмірінің соңғы жылдарында Бағдад қ-нда тұрып, заң, аңыз-әпсана салаларында дәріс оқыған. Ол ғалым, тарихтанушы ретінде түрлі пәндерге байланысты оннан астам еңбек қалдырған. Еңбектерінің бірінде Орта Азия мен Қазақстан туралы деректер бере отырып, түркі тайпаларының ислам дініне енуіне, арабтардың жаулап алуына қарсы күресіне, соғдылардың Жетісуға қоныс аударуына, Жетісу түркілерінің этнографиясы және олардың қалалары жайындағы мәліметтерге жан-жақты тоқталады. Осы еңбегі 1879–1901 ж. голландиялық ғалым М. де Гуе жетекшілігімен жарық көрді.
