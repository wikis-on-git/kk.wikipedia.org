'''ҚОНАҚ''' '''''(Echіnochloa)''''' – астық тұқымдасына жататын бір жылдық шөптесін [[Өсімдіктер|өсімдіктер]]. <br />
[[Дүние жүзі|Дүние жүзінде]] тропиктік және қоңыржай аймақтарда таралған 25-тей түрі белгілі. [[Қазақстан|Қазақстанның]] барлық аудандарында өсетін 2 түрі бар. Бау-бақша, егістіктерде, әсіресе күріш егістігінде, жол бойларында, елді мекендер маңында арам шөп ретінде жиі кездесетін түрі – қонақ тары (E. crus gallі). <br />
Биікт. 10 – 20 см. Сабағы түбінен бұтақтанған жалаң болып келеді. Ұзын [[Жапырақ|жапырағы]] кедір-бұдырлы тілшіксіз жүйкеленеді де, ұшына қарай сүйірленеді. Дара [[Гүл|гүлі]] қосжынысты, 2 – 4-тен шоқтанып сыпыртқы гүлшоғырына топталған, биікт. 20 см-дей. Масақ қабыршақтары 3, [[гүл]] қабыршағы қатаң, аталығы 3. [[Маусым]] – [[Тамыз|тамызда]] гүлдеп, жеміс cалады. Қ-тың екінші түрі – құрмақтың дәні [[Қызылорда]] және Оңт. Қазақстан облыстарында арпаның орнына пайдаланылады.<br />
''С. Арыстанғалиев''
