[[ӘПЕРБАҚАНДЫҚ]] — [[этикалық ұғым]], адамның мінез-құлқы мен іс-әрекетіндегі теріс қылық. Ә. адам бойындағы әдептілік мәдениеті деңгейінің төмендігіне байланысты және қоғамдағы әлеум. құндылықтардың дағдарысқа ұшыраған жағдайында (аномия) өріс алады. Ә-қа ұрда-жық мінез-құлық, қатыгездік, дөрекілік, өзгенің абыройын, намысын аяққа таптау сияқты кісіліктен тыс теріс қылықтар жатады. Психол. және этик. әдебиетте Ә. белгілері нонконформистік (ымырасыздық) және деструктивтік (қиратушылық) іс-әрекет мәселелеріне байланысты қарастырылады. Қаныпезерлік әрекеттерде де Ә. көрініс табады. Ә-ты шектеу үшін әдептілік ережелерін адамдардың күнделікті іс-әрекет өлшемдеріне  айналдыру қажет.
[[Т. Ғабитов]]
