[[Image:Katun.jpg|250px|thumb|Алтай тауларындағы Қатын өзені]]
'''Алтай''', '''Алтай тау жүйесі''' - [[Азия]] құлығының орта тұсындағы таулы өлке. Ұзындығы батыстан шығысқа қарай 2000 км-ге созылып жатыр. Алтай солтүстік-батыстан оңтүстік-шығысқа қарай [[Батыс Сібір ойпаты]]нан [[Гоби жазығы]]на дейін жан-жаққа таралған. Оңтүстіктегі табиғи шекарасы Қара [[Ертіс өзені]] мен [[Зайсан]] көлі, ал батыс бөлігі [[Сарыарқа]]дан Қалба жотасы арқылы бөлінеді. Солтүстік-шығыста Шығыс Алтайдың Шапшалы жотасы Батыс Саянмен жалғасады.

==Жер бедері==
[[Image:Altai,Tienschan-Orte.png|thumb|left|300px|Алтай таулы жүйесінің картасы]]
Алтайдың өзіне тән орографиялық ерекшеліктері бар. Оның жоталары мен қыраттарының биіктігі, сон-дай-ақ олардың бағыттары жер бедеріне ерекше сипат береді. Алтайдың ең биік және қатты тілімденген жоталары Қатын, Оңтүстік және Солтүстік Шуй, Оңтүстік Алтай, Сарымсақты, Сайлүгім, Чихачев, т.б. Олардың орташа биіктігі 3000 м-ден асады. Мұнда альпі типтес жер бедері басым, Тау беткейлері өте тік, құзды, шыңды, шатқалды, жартасты келеді. Тау жүйесінің ең биік шыңы -Ақтау (Мұзтау) (4056 м). Осы тұстан бастап таулар жан-жаққа қарай біртіндеп аласарады. Орташа биіктігі 1500-2000 м таулардың үсті жадағай, тегіс, тек кей жерлері ғана дөңес, ал беткейлері тік келеді [мыс., Шабанбай таулары, Қоржынтау (Холзун), Тегерек (Тигарец), Үлбі жотасы, Ануй жотасы, т.б.]. Орталық және Оңтүстік Алтайдың басты жоталары мен тау тізбектері, негізінен, ендік бағытта, ал Батыс және Солтүстік тау жоталары оңтүстік-шығыстан солтүстік-батысқа қарай, кейбірі бойлық бағытта созылған. Алтай тауларына үзын, кейде кең дала деп аталатын тектоник. тауаралық ойыстар (Шуй, Құрай, Ойман, Абай даласы, Нарын даласы) мен үстіртті жазықтар тән (Үкөк, Ұлаған, Чулышман, Жайдақ, т.б.). Олар ел қоныстанып, мал жаюға өте қолайлы.

==Геологиялық құрылысы мен кен байлықтары== 
Алтай тауларының қазақстандық бөлігі геол. тұрғыдан 4 ауданға бөлінеді: Кенді Алтай, Таулы Алтай, Оңтүстік Алтай және Қалба жотасы. Олар Орал - Монғол геосинклинальдық белдеміндегі қайта көтерілген тауларға жатады. Оның оңтүстік бөлігін [[Сібір платформасы]] құрайды. Таулы өлкенің іргетасы, негізінен, [[палеозой дәуірі]]нде пайда болған терригенді, карбонатты және жанартау текті метаморфтанған тау жыныстарынан түзілген. Кейбір тұсында интрузивті жыныстар
жер бетіне шығып жатыр. Алтайдан дан палеозой құрылымының іргетасы болып саналатын жоғарғы протерозойдың тақтатастары, кварциттері кейбір антиклинорийлер мен горсттер (Қатын, Теректі жоталары) кұрамынан табылды. Жоғарғы палеозой, юра, палеоген, неоген, антропоген кезеңдерінде пайда болған, құрамында қазба көмірі бар континенттік жыныстар бірен-саран тауаралық ойыстар мен грабендер де (Шыңғыстай, Голубовка а-дары маңында, Құрай даласы, Көкпекті, Кіші Бөкен, Үлбі өзендерінің бойында) кездеседі. Ең көне, ерте каледондық құрылымдар Алтайдың шығысын алып жатыр. Бүл құрылымдық процесс орталық Алтайда ордовик пен силурде, ал оңтүстік-батыс Алтайда төменгі тас көмір кезеңінде аяқталды. Осы кезде (негізінен, блоктық өте қуатты тектоник.  козғалыстар нәтижесінде) интрузив жыныстары пайда болған. Онда [[қорғасын]], [[мырыш]], [[мыс]], [[темір]], [[алтын]], [[күміс]], [[вольфрам]], [[молибден]], [[қалайы]], [[тантал]], [[ниобий]], [[сынап]], т.б. металдык кентастар, [[тас көмір]], [[қоңыр көмір]], жанғыш тақтатастар, асыл және әшекей тастар, құрылыс материалдары мол. Бұлардың ішінде аса маңыздысы [[Шығыс Қазақстан]]ның түсті металлургия базасын құрайтын полиметалл кентастары.
 
==Климаты== 
[[Image:Kazakhstan Altay.jpg|thumb|250px|Қазақстандағы Алтай таулары]]
Алтайдың климаты тым континентті. Қысы суық әрі ұзақ. Қаңтар айының орташа температурасы тауаралык ойыстарда 27—30°С, тау етектері мен жазық жерлерінде - 13-16°С. Ең суық орташа температура [[Марқакөл]] к-нін маңында (-27,6°С). Алтайдың ең жылы шілде айының орташа температурасы 18-20°С, ал 1000-1500 м биіктікте ол 14—16°С-тан аспайды. Ең жоғары температура [[Зайсан қазаншұңқыры]]нда (40°С-қа дейін). Жер биіктігі артқан сайын, темп-ра инверсиясының нәтижесінде, қысқы температура төмендеп отырады. Сондықтан тауда қыста жылы, жазда салқын, далалар мен жазықтарда қыста суық, жазда ыстық болып келеді. Ылғалды, желге ашық жатқан Батыс және Солтүстік-шығыс Алтайда жауын-шашын мөлш. 1200 мм-ге жетеді (кей жерлерде 2000 мм). А-дың шығысы мен оңтүстігінде жауын-шашын мөлш. 200-300 мм (Шуй даласында 100 мм), ал Зайсан қазаншұңқырында 150 мм шамасында. Жауын-шашын, көбінесе, көктем мен күз айларында жауады. Өзен бойы мен тауаралық ойыстарды қуалай соғатын тұрақты жел жазда сирек байқалады. Қыста батыстан суық әрі қарлы-боранды "құбыла желі", оңтүстіктен жылы ''Алтай желі" соғады. Ауа райы А-да "құбыла желінен" кейін ашық, аязды болып келсе, "Алтай желінен" кейін онда бүлтты әрі жылы болып, қар жауады. 
==Өзендері мен көлдері== 
Алтай тауларының өзендері тығыз орналасқан. Таулардың өте катты тілімделген жоталары Обь, Енисей, Ертіс өзендерінің су-айрығы болып табылады. Басты өзендері Ертіс салала-ры: Қаба, Қалжыр, Күршім,...

==Мынаны да қараңыз==
[[Алтай метал-логения аймағы]]

[[Санат:Азия]]
[[Санат:Жағрапия]]
[[Санат:Таулар]]

[[be:Алтай]]
[[bg:Алтай]]
[[ca:Massís de l'Altai]]
[[cs:Altaj (pohoří)]]
[[cv:Алтай тăвĕсем]]
[[cy:Mynyddoedd Altai]]
[[da:Altai]]
[[de:Altai]]
[[en:Altai Mountains]]
[[eo:Altajo]]
[[es:Macizo de Altai]]
[[et:Altai]]
[[eu:Altai mendiak]]
[[fi:Altai (vuoristo)]]
[[fr:Altaï]]
[[id:Pegunungan Altai]]
[[it:Monti Altai]]
[[ja:アルタイ山脈]]
[[ko:알타이 산맥]]
[[la:Altai]]
[[lt:Altajaus kalnai]]
[[nl:Altaj (gebergte)]]
[[nn:Altajfjella]]
[[no:Altaj (fjellkjede)]]
[[pl:Ałtaj]]
[[pt:Montanhas Altai]]
[[ro:Munţii Altai]]
[[ru:Алтайские горы]]
[[sl:Altaj]]
[[sr:Алтај (планина)]]
[[sv:Altaj]]
[[th:เทือกเขาอัลไต]]
[[tr:Altay Dağları]]
[[uk:Алтай (гори)]]
[[vi:Dãy núi Altay]]
[[zh:阿尔泰山脉]]
