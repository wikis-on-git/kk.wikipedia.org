'''Гиппарион''' (''Hipparion'') – жойылып кеткен үш тұяқты жылқы тұқымдасы. Шамамен бұдан 2 – 12 млн. жылдар бұрын миоцен – плиоцен дәуірінде Оңт. Америка мен [[АВСТРАЛИЯ|Австралиядан]] басқа құрлықтарда тіршілік еткен. 100-ге жуық түрлерінің қаңқасы табылған. Тұрқы есектен ірілеу, қазіргі жылқыдан кішілеу, шоқтығына дейінгі биікт. 1,5 м-дей болған. Олардың ортаңғы, үшінші аяғы негізгі тірек қызметін атқарған, ал екінші және бірінші тұяқтары қысқа әрі кішкентай болғандықтан жұмсақ, батпақ жерлерде ғана тіреуіш болған. Қазіргі жылқыларға қарағанда аяқтарындағы буынаралық иілім көбірек, ал тістері ұсақ, жоғ. жақ тістеріндегі «[[протокон]]» эмаль сызықтары басқаларға жалғаспай, дөңгелек болған. Г-дардың бұл ерекшеліктері олардың ылғалды, тоғайлы далаларда, өзен-көл аймақтарында тіршілік етіп, жұмсақ шөптермен қоректенгенін көрсетеді. Қазақстанда Г-ның сүйектері – [[Павлодар облысы|Павлодар обл-нан]] (Ертіс өз-ні жағасынан), Алматы обл-нан (Ботамойнақ және Есектартқан асуларынан), Қостанай обл-нан (Түлкісай қорғанынан), Шығыс Қазақстан обл-нан (Қалмақбай қорғанынан), т.б. жерлерден табылған.
