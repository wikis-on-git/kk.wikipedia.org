'''ЕРЖАНОВ Жақан Сүлейменұлы''' (10.2.1922, Павлодар обл. [[Баянауыл]] ауд. [[Қарабұлақ]] а. – 27.2.2003, Алматы қ.) – [[тех.]] ғыл. докт. (1963), проф. (1969), Қазақстан ҒА-ның (1970) және ҚР [[Инж.]] академиясының (1993) акад., Қазақ КСР-інің еңбек сің. [[ғыл.]] қайраткері (1971). Қазақ [[кен-металлургия]] ин-тын (1944, қазіргі Қазақ [[ұлттық]] тех. ун-ті) Қазақстан ҒА-ның аспирантурасын (1947) бітірген. Қазақстан ҒА-ның Кен ісі ин-тында инж. (1942–44), кіші ғыл. қызметкер (1947–49), ҚазМУ-да (1949–51, қазіргі ҚазҰУ) [[аға]] оқытушы, [[Днепропетровск]] кен ин-тының доценті (1951–60), Қазақстан ҒА-ның [[Матем.]] және [[мех.]] секторында лаборатория меңгерушісі, Қазақстан ҒА-ның Матем. және мех. ин-ты директорының орынбасары және бөлім меңгерушісі (1960–68), Қазақстан ҒА Төралқасының Бас ғыл. хатшысы (1968–76), Қазақстан ҒА [[Сейсмология]] ин-тының директоры, Қазақстан ҒА-ның Жер жөніндегі ғылымдар бөлімшесінің акад.-хатшысы (1976–86), Қазақстан ҒА Матем. және мех. ин-тында (1987–91, қазіргі Теор. және қолданбалы матем. ин-ты), сондай-ақ 1991 жылдан [[Механика]] және [[машинатану]] ин-тында лаборатория меңгерушісі (1991–2003) болып қызмет атқарған. Оның негізгі ғыл. еңбектері жер механикасына, жер асты құрылыстарының беріктігі мен орнықтылығын және сейсмик. төзімділігін есептеу әдістеріне, жер қойнауындағы сейсмик. процестерді матем. модельдеуге, [[жер]] қабаты қатпарлануының матем. теориясына, жердің тектоник. даму механикасына, жердің айналуының жалпы теориясына, т.б. арналған. Е. 360-тан астам ғыл.-зерт. еңбектің, оның ішінде 38 монографияның авторы. Қазақ КСР-і Мемл. сыйл. лауреаты (1974). Еңбек Қызыл Ту, «Құрмет Белгісі» ордендерімен және медальдармен марапатталған.
