Татар-монғол тайпаларының саяси жағынан басын біріктіріп, монғол феодалдық мемлекетінің негізін салушы Тэмуджин болды. Ол [[1155]] ж. ірі ноян [[Есүхей бат]]ыр отбасында туылған.

Тэмуджин ер жете келе қол астына [[монғолдар]]дың барлық тайпаларын біріктіреді. [[1206]] ж.ы көктемде Онан өзені жағасында Тэмуджинді жақтаушы монғол ақсүйектерінің құрылтайы болып оны [[Шыңғыс хан]] деген атпен монғолдардың әміршісі етіп жариялайды. [[Шыңғыс хан]] әскери-ұйымдастыру принципін мемлекеттік құрылыстың негізі етіп алады. Елдің бүкіл жері мен халқы он қанат (барунғар), сол қанат (жоңғар) және орталық (гол) атты үш әскери әкімшілік округке бөліп, әрбір округте он мың адамнан тұратын бірнеше түмгелер (түмендер) болды. Олар өз кезегінде «мыңдық», «жүздік», «ондықтан» тұрды.

[[1207]]—[[1208]] жж. қысында [[Шыңғыс хан]]ның үлкен баласы Жошы Енесей қырғыздарын және Сібірдің оңтүстігіндегі басқа да «орман халықтарын» бағындырды. [[1208]]-[[120]]9 жж. [[Шыңғыс хан]] әскерлері тұтқиылдан шабуыл жасап, танпұттық Си ся мемлекетін күйретті. [[Шыңғыс хан]]ның қахарынан сескенген қазіргі [[Шығыс Түркістан]] аймағындағы [[ұйғырлар]] [[монғолдар]]ға өз еркімен берілді. [[1211]] ж. [[Шыңғыс хан]] қолы Солтүстік [[Қытай]]ға бет алды. 1215 ж. олар сол кезде [[Цзинь]] мемлекетінің астанасы болған [[Чжунду]]ды ([[Бейжін]]ді) бағындырды.

[[Қытай]]да [[монғолдар]] соғыс ісінің сол замандағы жоғарғы техникасымен танысты. [[Қытай]]дан көптеген қару-жарақ, қамал бұзатын машиналарын, оны пайдалана білетін адамдарды алған [[Шыңғыс хан]] жауынгерлік дайындығын күшейте берді.

Сөйтіп, ол Шығыс [[Еуропа]] мен [[Алдыңғы Азия]]ға жол ашатын [[Орта Азия]] мен [[Қазақстан]]ды жаулап алуға дайындалды. Бұл үшін ол мұсылман көпестерінен, босқындардан мәлімет жинады.

[[Шыңғыс хан]][[ Қазақстан]] мен [[Орта Азия]]ға жорықты [[Жетісу]] арқылы жүргізбекші болды. Өз басының жауы болған найманның ханы [[Күшлік хан]]ды талқандап, бай қалалары бар [[Жетісу]]ды өзіне қарату үшін оған [[Жебе ноян]] бастапан әскер жіберді.[[ Жетісу]]ды [[Шыңғыс хан]] көп қарсылықсыз басып алды. Оны бағындырғаннан кейін [[Шыңғыс хан]]ның [[Мәуереннахр]]ға, сол кезде [[Орта Азия]]ны билеп отырған [[Хорезм]] мемлекетіне қарсы жол ашылды. 150 мың адамдық қол [[Орта Азия]]ны бағындыруға аттанды. [[Монғолдар]] [[Отырар]]ға таяп келгенде монғолдардың басшысы [[Шағатай]] мен [[Үгедей]] бастапан бірнеше түменді қаланы қоршау үшін қалдырып, әскерлердің [[Жошы]] бастапан басқа тағы бір шоғыры [[Сырдария|Сыр]] бойымен төмен бағыттады. Үшінші шоғырға [[Сырдария]]ның жоғарғы ағысы бойындағы қалаларды бағындыру міндетін жүктеді. [[Шыңғыс хан]] ұлы [[Төле]]мен бірге әскерімен [[Бұхар]]ға беттеді. [[Хорезм]] шахы Мұхаммед монғолдарға қарсы тұруға дайын емес еді. Ол әскери күштерді әр қалаға бөліп ұстап отырды. Мұның өзі [[Шыңғыс хан]]ға қалаларда тұрған шағын шоғырды оңай құртып жіберуге мүмкіндік берді.

[[Сурет:Қазақстан және Орта Азия(1213 жылға дейін).PNG|thumb]]

[[1219]] ж. күзінде [[Шыңғыс хан]] зор армияны [[Жетісу]] арқылы [[Мәуереннахр]]ға аттандырды. Оңтүстік Қазақстан халқы қатты қарсылық көрсетті. Мысалы Отырар 6 ай бойы ([[1219]] ж. [[қыркүйек]] — [[1220]] ж. [[ақпан]]ы) қарсыласты. Алайда әскер басыларының бірі Қараджа түн ішінде қақпаны ашып жіберіп, монғолдарға өтіп кетті. Әскер осы қақпа арқылы қалаға кіріп, оны талқандады. Сөйтіп [[Отырар]] қамалын жермен-жексен еткен [[Шағатай]] мен [[Үгеде]]й бастапан әскер [[Шыңғыс хан]]ға қосылды. Бұл кезде Шыңғыс хан Бұхара мен Самарқанд арасындағы жолда болатын [[Сығанақ]] қаласы да, ашнас та ерлікпен қорғанды. 1220 ж. 4 [[сәуір]]де монғолдар [[Жент]]ті алды. Сыр бойындағы қалаларды жеңгеннен кейін Шыңғыс әскерлері [[Орта Азия]]ның ішіне кірді. Халық ерлікпен қорғанды. [[Бұхар]], [[Самарқанд]], [[Үргенш]] үлкен қарсылықпен алынды. [[1219]]—[[1221]] жж. [[Шыңғыс хан]] әскері Орта Азияны ойрандады. 1221 ж. көктемінен бастап соғыс хорасан, [[Ауғанстан]] және Солтүстік [[Үндістан]] мемлекеттерінің жеріне ауысты.

Монғол әскерлеріның басшылары [[Жебе ноян|Жебе]] мен [[Сүбедей ноян|Сүбедей]] нояндар басқарған 30 мыңдық жасақ Солтүстік [[Иран]]ды басып алды. [[1222]] жылы [[Қауқаз]]ға кірді. Моңғолдар аландарды, қыпшақтарды, Қалка өзенінде орныққан орыстарды жеңді. Олар орыс жерінің оңтүстік аймағын ойрандап, [[Дешті-Қыпшақ]] даласы арқылы [[1224]] жылы [[Шыңғыс хан]]ның [[Ертіс]]тегі ордасына қайтып оралды.

Сонымен, [[1219]]—[[1224]] жж. шапқыншылық салдарынан Қазақстан мен Орта Азия Шыңғыс империясының қол астына кірді. Шыңғыс жаулап алынған жерлерді балаларына бөліп берді. [[Шыңғыс хан]] [[Ертіс]]тен [[Орал таулары]]на дейінгі, онан батысқа қарай «монғол атының тұяғы тиетін жер», оңтүстікке қарай [[Каспий]] мен [[Арал]] теңізіне дейінгі жерді үлкен ұлы [[Жошы]]ның билігіне берді. Орта Азиядағы иеліктерінен [[Жошы]] ұлысына — [[Амудария|Амудың]] төменгі жағындағы аудандар (Солтүстік Хорезм) мен [[Сырдария]] кірді.[[ Жошы]]ның ордасы [[Ертіс]] алқабында болды.

[[Шыңғыс хан]]ның екінші баласы [[Шағатай]]дың үлесіне [[Мәуереннахр]], [[Жетісу]] мен [[Қашғар]] кірді. Оның ордасы [[Іле]] алқабында болды.

Үшінші баласы [[Үгедей]]ге Батыс [[Монғолия]] мен [[Тарбағатай]] жері қарады. Оның ордасы қазіргі [[Шәуешек]] қаласы маңы.

Кіші ұлы [[Төле]], [[Шыңғыс хан]] жұрты [[Монғолия]]ны иеленді.

Сонымен Қазақстан жері монғолдың үш ұлысының құрамына: үлкен (далалық) бөлігі — [[Жошы ұлысы]]ның, Оңтүстік және оңтүстік-шығыс Қазақстан — [[Шағатай ұлысының]], [[Жетісу]]дың солтүстік-шығыс бөлігі [[Үгедей ұлысы]]ның құрамына кірді.

[[1227]] ж. [[Шыңғыс хан]] қайтыс болды. Ол өлгеннен кейін [[1235]] ж. [[Қарақорым]]да өткен монгол ақсүйектерінің құрылтай жиналысы Шығыс [[Еуропа]]ға жаңа жорық жасауға шешім қабылдады. Оны [[Жошы]]ның ұлы [[Бату хан|Бату]] басқаратын болды. [[Бату хан]] әскері еріксіз тайпалар өкілдерінен құралды. Басқару қызметтерін монгол феодалдары иеленді. [[Бату хан]] әскері [[1236]] жылы [[Кама]]дағы [[Бұлғар]]ды, Мордваларды талқандап, 1237-1240 жж. орыс жерлеріне келді. Рязань, Мәскеу, Владимир түбінде күшті шайқастар болды.

[[1239]] ж. басында монғолдар Еділ өзенінің ту сыртынан орыс жеріне екінші жорыққа аттанды. 1240 ж. күзде Киев алынды. Монголдар Польша, Венгрия, Чехияны талады. Енді монгол жері батыста -Днестрге, шығыста Ертіске, оңтүстікте Солтүстік Кавказға дейін жетті. [[Бату хан]] иеліктері құрамына оңтүстік-шығыста Солтүстік хорезм мен Сырдың төмен жағындағы жерлер енді. Орыс кінәздықтары да [[Бату хан]]ға тәуелді бодан болды.

Осындай аса зор мемлекет шығыс деректемелерінде [[Көк Орда]], орыс жылнамаларында [[Алтын Орда]] деп атанды. Алғашында [[Алтын Орда]] Монголия империясына оның бір ұлысы ретінде енген еді, ал [[15 ғ.]] [[1460 жж.]] кейін ол дербес ел болып бөлінді. [[Алтын Орда]] халқы этникалық жағынан біркелкі болған жоқ. Отырықшы аймақтарда [[Еділ]] бұлғарлары, қала қыпшақтары, орыстар, армяндар, ежелгі хазарлар, хорезмдіктер тұрды. Ал далалық аймағында қыпшақ, найман, қоңырат т.б. мекендеді. [[Дешті-Қыпшақ]] пен [[Еділ]] бойына қоныс аударған монголдар жергілікті халықпен сіңісіп кетті. [[Алтын Ордан]]ың орталық аймағы — [[Еділ]] бойы ([[Сарытау]]дан (қазіргі Саратов) [[Аштарахан]]ға дейін) астанасы [[Берке сарайы]] немесе Сарай-әл-Жадид немесе [[Сарай-Жүк]]), негізгі әскери күші — қыпшақтар.

Алтын Орда өзін билеген хандары — [[Бату хан]] [[1241]]—[[1256]]; [[Берке]] − [[1257]]—[[1266]]; [[Мөңке-Темір]] — [[1266]]—[[1280]]; [[Төде-Мөңке]] — [[1280]]—[[1287]]; [[Төле-Бұқа]] − [[1287]]—[[1291]] жж, [[Тоқа]] — [[1291]]—[[1312]] жж; [[Өзбек хан]] — [[1312]]—[[1342]]; [[Жәнібек хан]] — [[1343]]—[[1357]] жж. күшейе түсті. Егер Жошы мен [[Бату хан]] Монголиядағы ұлы ханға бағынышты болса, Беркеден бастап [[Алтын Орда]] хандары өздерін тәуелсізбіз деп есептеді. Батыс [[Еуропа]]мен, [[Мысыр]]мен, [[Анадолы]]мен, [[Үндістан]]мен, [[Қытай]]мен сауда жүргізді. Ислам діні [[Өзбек хан]] тұсында үстем дінге айналды. Мемлекет құрылысы әскери негізде болды, шет аймақтарда әскери әкімшілік биледі. Қарулы күштер оң қол, сол қолға бөлініп, оларды ханзада — оғландар, түмен басы, мың басы, жүз басы, он басы басқарды. Қала мен бағынышты аймақты ұстау үшін даруғабектер, басқақтар тағайындалды.

Алтын Орда ішінде азаттық күрестер де, феодалдардың өзара күресі де күшейді. [[1238]] ж. [[Бұқар]]да қолөнерші Махмұд Тараби бастаған көтеріліс болды. 10 мың монгол жауынгері өлтірілді. Бірақ осы ұрыста Махмұд Тараби де қаза тапты. Монголдар көтерілісті басып тастады. [[1240]]—[[1241]] жж, [[1270]] ж. [[[[Кама]] булғарлары көтерілді. Бұл [[Алтын Орда]]ны әлсіретті. [[1250]] ж. [[Ұлы Новгород]]та, 1262 ж. [[Ростов]]та, Суздальда]], [[Ярославль]]де болған көтерілістен [[Алтын Орда]] іргесі шайқалды.

[[1377]] ж. [[Мәскеу]]дің [[ұлы кнәзы]] [[Дмитрий]] мен Суздаль-Нижегород кнәзының әскерлері Қазанға жорық жасады. [[Рязань]] кнәздығына шабуыл жасаған татарларды [[1378]] ж. орыстар Вожа өзені бойында (Оканың оң саласы) талқандады.

[[1380]] ж. [[Алтын Орда]] нояны [[Мамай]] үлкен әскер күшімен орыстарға қарсы шабуылға шықты. Орыс кнәздықтарының біріккен күштері Непрядва (Донның оң сапасы) өзені жағасында, Куликово даласы деп аталатын жерде [[1380]] ж. 8 қыркүйекте Мамай әскерінің тас-талқанын шығарды. Бұл Алтын Орданың құлауын тездетті.

Оның үстіне [[14 ғ.]] соңында, яғни [[1391]] және [[1395]] жылдары [[Ақсақ Темір]] [[Алтын Орда]]ға бас көтертпей екі рет соққы берді. Осыдан кейін ел ыдырай бастады. [[15 ғ.]] басында [[Тоқтамыс хан]]мен [[Едіге би]]дің өзара таласы [[Алтын Орда]]ны өзара қажытты. [[15 ғ.]] 1 жартысында онан бұлғарлар, Қазан мен Қырым бөлініп шықты. [[1480]] жылы орыс кнәздықтары монголдардан толық тәуелсіздік алды. Сол шамада Қазан, Қырым, Аштархан (Ноғай), Қазақ, Сібір хандықтары құрылды.

Монғол шапқыншылығы кезінде монголдардың жаңа жерлерге қоныс аударғандары да болды. Батыс, солтүстік Қазақстанға олар келді. Біраз уақыттан кейін монголдар түркі тілдес халықпен сіңісіп кетті. Монголдар жаулап алған елдерін уәкілдер-даруғашылар, мен тамғашылар арқылы басқарды. Монгол шонжарлары жергілікті тілде сөйлей бастады. Ежелгі дәстүр бойынша тек Шыңғыс ұрпағы «алтын ру» ([[төре]]) өкілі ғана хан бола алатын еді. Шыңғыс әулетінен тараған сұлтандар [[Алтын Орда]] құлап, жаңа мемлекеттер құрылғаннан кейін де халыққа билік жүргізу құқын сақтап қалды.

Қазақстан жеріне монголдар [[Шыңғыс хан]]ның құқық нормаларын «[[Ұлы жасақ]]» енгізді. Ол бойынша жергілікті халық соғысқа қатысу үшін әрбір 10 үйден бір жауынгер беруге тиіс еді. Көшпелі малшылар копчур деп аталатын салық төледі. Оның мөлшері жүз бас малдан бір бас мал беру. Егіншілерден де астықтай салық алынды. Әрбір 10 тугар (түтін) егістен қазына пайдасына бір тугардың өнімі, кейбір жерлерде харадж (жер салығы) алынды.

[[Санат:Қазақстан тарихы]]
