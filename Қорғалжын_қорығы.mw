
[[Қазақстан]]ның орталығындағы [[Теңіз-Қорғалжын ойпаты]]ның оңтүстік-батыс бөлігін алып жатыр. Бұл – еліміздегі ең ірі табиғи қорық, ол [[Астана]]ның оңтүстік-батысынан 130 шақырым қашықтықта орналасқан. Теңіз-Қорғалжын ойпаты [[дала]] мен [[шөл дала]]ның түйісінде, [[Қазақ ұсақ шоқылары]]н [[Көкшетау қыраттары]]нан бөле-жара орналасқан. [[КСРО]] Министрлер кеңесінің шешімімен бұл қорық суда тіршілік ететін [[құс]]тардың мекені ретінде халықаралық маңыздағы [[сулы-батпақты жер]]лер санатына енгізілген болатын. Қазір қорыққа дүниежүзілік табиғи мұра аймағы мәртебесі берілген. 

== Өсімдіктер әлемі ==
Қорық [[флора]]сы гүлді [[өсімдік]]тердің 300 түрін құрайды. [[Ағаш]]тар жоқ, алайда бұталардың 12 түрі бар. Далада кейде [[қараған]] мен [[тобылғы]] да кездеседі. Қорғалжын қорығында сирек кездесетін өсімдіктердің 45 түрі қорғалады. Олардың арасында Шренк қызғалдағы, Қазақстанның Қызыл кітабына енген екі түсті қызғалдақ, көкшіл жуа, орал миясы, құмды цмин, дәрілік алтей, қара жусан, ақмия, бозы және дала шатырашы бар.

== Жануарлар әлемі ==
Қорғалжын [[фауна]]сы дала және жартылай шөл дала аймақтарына тән. Мұнда [[сүтқоректілер]]дің 41 түрі, [[құстар]]дың 294 түрі, [[бауырымен жорғалаушылар]]дың 6 түрі, [[қос мекенділер]]дің 2 түрі, [[балық]]тың 11 түрі бар. Қорықтың [[омыртқасыздар]] фаунасы мүлдем зерттелмеген. Қорықта қоңыздардың 300 түрі тіркелген. Қорғалжын көлдері – балықшылардың жұмағы. Мұнда алтын және бозша мөңкелер, шортан, аққайран, линь, алабұға және торта балықтар тіршілік етеді.

Теңіз-Қорғалжын өзендер жүйесі [[Орта Азия]] – [[Үндістан]] және [[Сібір]] – [[Шығыс Африка]] жыл құстары жолының қиылысында орналасқан. Қорғалжындағы жалпы аумағы 260 мың гектарды құрайтын өзендер жүйесі бүкіл Орта Азиядағы құстардың ең маңызды сулы-батпақты мекені болып табылады. 1976 жылы қорықтағы су айдындары «Рамсар» тізіміне енгізілген. Қорғалжындағы өзендер жүйесі [[қызғылт қоқиқаз]] (фламинго) және жоғалуға айналған өзге де сирек құстардың: [[бірқазан]], [[тырна]], [[савка]] және [[тарғақ]]тың әлем бойынша солтүстіктегі ең шалғай мекені. Қорықта құстың 294 түрі жұмыртқа салса, суларында балықтың 17 түрі мекендейді. Сондай-ақ мұнда сүтқоректі жануарлардың 41 түрі тіршілік етеді. Бұл Қазақстандағы сүтқоректі барлық жануарлар түрінің 26 пайызын құрайды.
