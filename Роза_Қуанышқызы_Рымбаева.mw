'''Рымбаева Роза''' - әнші. Қазақстанның халық әртісі, халықаралық конкурстардың лауреаты.  28 қазанда [[1957]] жылы [[Семей облысы]] Жалғызтөбе станциясында туған. Алматы қаласындағы театрлық көркемдік институттың музыкалық драмалық комедиясы факультетін бітірген. 
1976-1979 жж. Республикалық “Гүлдер” жастар - эстрадалық ансамблінің солисі, 
1979 жылы - “Қазақконцерт” бірлестігі жанындағы “Арай” эстрадалық ансамблінің солисі. Әншінің халықаралық белгілі болуы С. Бәйтерековтың “Әлия” әнін орындауынан басталады. Оның орындауындағы қазақ композиторлары Т. Ерешевтің “Гүлдене бер, туған жер”, Н. Тілендиевтің “Куә бол”, Б. Байқадамовтың “Айгөлек”, Ж. Тұяқбаевтың “Атамекен”, Т. Сарыбаевтың “Отандастар” әндері тыңдаушылардың үлкен ықыласына бөленген. “Бір бала”, “Сәулем-ай”, “Кебек”, “Назқоңыр”, “Әгугай” және т. б. сияқты халық әндерін ол өзіндік ерекшелікпен орындайды. Р. Рымбаева сондай-ақ, киноактриса ретінде де танымал. Әли және Мәди атты екі баланың анасы.

[[Санат:Қазақстанның халық әртістері]]
