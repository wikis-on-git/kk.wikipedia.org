'''ҚОЗҒАЛТҚЫШ-ГЕНЕРАТОР''', генератор-қозғалтқыш, қозғалтқыш-генератор жүйесі – реттелетін электр жетегі; мұндағы тұрақты ток қозғалтқышы жеке генератордан қоректенеді; ал бұл генератор (тәуелсіз қоздыруы бар) бірінші реттік қозғалтқыш (әдетте эл. қозғалтқыш) көмегімен айналысқа түседі. <br />
Қ.-г. генератор кернеуінің өзгерісі арқылы эл. жетегінің бұрыштық жылдамдығының реттелуін қамтамасыз етеді. Эл. жетегі параметрлерін реттеу үшін қоздыру орамдарын қоректендіретін магн. күшейткіштер немесе тиристрлік түрлендіргіштері бар автоматты реттеу жүйесі қолданылады. Қ.-г. қуаты ондаған МВт-қа жететін аса күрделі жетектерде (қақтау стандары, шахталық көтеру қондырғылары, қағаз жасау машиналары), металлургия өндірісінде (электролиттік ванналарды қоректендіруде), т.б. қолданылады. Бөліктерінің айналмалылығына байланысты Қ.-г., қазір тиімді және сенімді шала өткізгіштік түрлендіргіштерімен алмастырыла бастады.
''Ж. Шотан''
