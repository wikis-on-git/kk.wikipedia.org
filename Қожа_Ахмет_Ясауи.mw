{{Infobox_Philosopher
  |region = Түркі пәлсапасы
  |era = [[Орта ғасырлар]]
  |color = #B0C4DE
  |image_name = xoja_ahmet.jpg
  |name = Қожа Ахмет Яссауи
  |birth = ?
  |death = [[1166]]
  |school_tradition = [[Сопылық]]
  |main_interests = [[Имандылық пәлсапа]], [[Әлеуметтік пәлсапа]], [[Құлықтылық]]
  |influences = [[Орталық Азия]] халықтарына 
  |influenced = [[Ислам пәлсапасы|Ислам пәлсапашылары]]
  |notable_ideas = діни-тақуалық
  |image_caption = Қожа Ахмет Яссауи 
}}
'''Қожа Ахмет Яссауи''' (? — 1166 ж.) — [[түркі халықтары]]ның, соның ішінде [[қазақтар|қазақ халқының]], байырғы мәдениетінің тарихында айрықша орыны бар ұлы ақын, пәлсапашы.

Өз аты Ахмет, есімінің алдындағы «[[қожа]]» мұсылман дінін таратып, уағыздаушылық қызметіне орай берілген атау, ал соңындағы «Яссауи» ақынның қай жерден шыққандығын көрсетеді. Бірақ нақтылық үшін айтсақ, [[Яссы]] қаласы оның туған жері емес, жастайынан жетім қалып, ағайын туыстарының қолына келіп, бала кезнен өскен жері. Ақынның туған жері қазіргі [[Оңтүстік Қазақстан облысы]]ның [[Сайрам ауданы]]. Әкесі Ибрахим мұсылманша сауаты бар, сөз қадірін білетін білікті адам болған. Шешесінің аты — Қарашаш.

Ата-анасынан ерте айырылған ол атақты түркі шейхы Арыстан баб және Жүсіп Хамадани деген шейхтардан тәлім-тәрбие,  білім, бата  алады. Білімін Бұхарадан жалғастырады. Өзінің ұстазы кайтыс болған соң көп ұзамай туған қаласына оқымысты адам, сопы ретінде қайтып оралады.

Ахметтің әкесі діндар, құдай жолын ұстаған атақты шайкылардың бірі болған секілді. Бұлай дейтін себебіміз, ақынның 149-хикметінде  оның шыққан тегі туралы төмендегі сыр шертеді:

 ... Ысқақ баба жұрыны, шейх Ибраһим Құлыны,
  Машайықтар ұлығы - шейхым Ахмет Ясауи.
 ….Иасы оның арасы, жатыр гауһар парасы,
  Машайыктар сарасы - шейхым Ахмед Ясауи.

Ахмет [[Бұқар]] қаласында [[Хамадани, Юсуф|Юсуф Хамадани]]дан діни білім алғаннан кейін, [[Түркістан]]ға келіп, сол кезде [[Орталық Азия]]да кең тараған [[сопылық]], діни-тақуалық идеялардың ірі насихатшысына айналады.

Ахмет Ясауидің ержете келе Түркістанға келуі дінге байланысты болса керек. Ақын өз өлеңдерінде Түркістанға келгені жайында былайша баяңдайды:

 ... Он жетімде Түркістанда тұрдым, міне 
 Он сегізде Шілтеменеи шарап іштім, 
 Рузы қылды, Жәннат кезіп қорлар кұштым, 
 Хақ Мұстафа жүздерін көрдім, міне...

== «Диуани Хикмет» ==
Оның бүгінгі ұрпаққа жеткен көлемді шығармасы — «Диуани Хикмат» (Хикмат жинақ). Бұл шығарма алғаш рет [[1878]] ж. жеке кітап болып басылып шығады. Содан кейін ол [[Ыстамбұл]], [[Қазан қаласы|Қазан]], [[Ташкент]] қалаларында бірнеше қайыра басылады. Соның бірі [[1901]] ж. [[Қазан қаласы|Қазанда]] Тыныштықұлының қазақтарға арнап шығарған нұсқасы болатын.

Төрт тармақты өлеңмен жазылған бұл шығармасында ақын өзінің бала күнінен пайғамбар жасына келгенге дейін өмір жолын баяндайды, тіршілікте тартқан азабын, көрген қайғысын айтады, бұхара халыққа үстемдік жүргізуші хандардың, бектердің, қазылардың жіберген кемшіліктерін, жасаған қиянаттарын сынайды, бұл фәнидің жалғандығын білдіреді.

«Диуани Хикматтан» [[түркі халықтары]]на, соның ішінде [[қазақтар|қазақ халқына]], ертедегі мәдениетіне, әдебиетіне, тарихына, этнографиясына, экономикасына қатысты бағалы деректер табуға болады.
 
[[Сурет:Turk22.jpg|thumb|left|Қожа Ахмет Яссауи сағанасы]]
[[Түркістан]] қаласында жерленген Қожа Ахмет Яссауи «әзіреті сұлтан» аталып, басына [[14 ғ.]] аяғында атақты [[Ақсақ Темір]] күмбезді сағана орнаттырады.

[[Санат:Ежелгі ақылмандар]]
[[Санат:Мұсылман пәлсапашылары]]
[[Санат:Қожалар‎]]
[[Санат:Туған жылы белгісіздер]]
[[Санат:1166 жылы қайтыс болғандар]]

[[az:Əhməd Yəsəvi]]
[[de:Ahmed Yesevi]]
[[en:Khoja Akhmet Yassawi]]
[[es:Khoja Ahmad Yasavi]]
[[fa:خواجه احمد یسوی]]
[[fi:Ahmed Jasawi]]
[[fr:Ahmed Yasavi]]
[[it:Khwaja Ahmad Yasavi]]
[[pl:Chodża Ahmad Jasawi]]
[[ru:Ясави, Ахмед]]
[[tr:Ahmet Yesevi]]
[[ug:خوجا ئەھمەد يەسەۋى]]
[[uz:Ahmad Yassaviy]]
[[zh:阿赫馬德·阿薩維]]
