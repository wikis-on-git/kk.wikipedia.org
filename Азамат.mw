'''Азамат''' ардақты ат. Ертедегі қазақ тілінде азамат сөзі дара тұлға, ұлағатты, керемет, ғажап мағынасын берген. Халық “Жігіттің де жігіті бар, азаматы бір бөлек; азаматына қарап елін таны; азаматтың шығар өз биігі бар” деп көпшілік қауымнан ерекшелеген. Ел қорғаны, халық қамқоршысы, парасатты, білімді, іскер, үлкен өнер иесі, өнегелі адамдар абзал азамат санатына қосылған. Адамға тән бүкіл игілік пен жақ­сылық қасиеттер дарыған, елдің бірлігі мен мәртебе­лігіне еңбек сіңірген ығай мен сығай азамат хан, би сай­ланған, сардар, мырза атан­ған. Аза­маттарының көрнекті адами болмысы, сипаты, өнеге үлгісі арқылы ұлттың абыройы ас­қан, беделі артқан. Ел, халық қадірлеген сол азамат сыны: өмір мен дүние таным терең­дігі, адами па­рызын адал өтеу­ге міндеттілігі және жауап­кер­шілігі, адамзат құндылық­та­рын баға­лау, сақтау, жетілдіру; адамжан­дылық. Адамгер­шілік пен кісілік. Ой аңғарым­дылық, сыр ұққыштық. Жақ­сы­­лықты жалдандыру. Жол­дас­қа кең құшақ, досқа адалдық; қоғамдағы орнын және өз бағасын білу. Пейіл мен ниет пәктігі. Көрпесіне қарай көсілу. Қанағат, нысап. Ас­тамшылыққа аяқ баспау. Абы­рой­ға дақ түсірмеу. Ар-ұятты күйкі тіршілік қамына айырбастамау. Намысқойлық. Сыр сандықты сырбаздық, кемел салиқалық. Кішілігімен ірілену, кісілігімен тұлғалану. Көтерілген адами биігінен аласармау. Ешкімге еліктемейтін, ешкімнің әдетін, мінез-құлқын қайталамайтын өзіндік даралық. Бірсөзділік, сертке беріктік; алымды қабілет­тілік. Жаңа­шылдық, ойшылдық, болжамдылық, өнерден өнер туындату. Күрделі істе тетік, тұйықтан шығар жол тапқыштық. Екіталайда батылдық, шешімділік. Еңбекқорлық. [[Қоғам]]да белсенділік; халқын, [[Отан]]ын шексіз сүю, азаттығын, еркіндігін, бірлігін қорғауда жанпидалық. Же­ңіске масаттанбау, шегіністе еңсе түсірмеу. Қиыншылықта жалтармау. [[Ұлтшылдық]]. Ұлт қағидасына, мүддесіне және қасиетіне тәнтілік.

Қазақ халқы осы сыннан мінсіз өткендерді дәріптеп, құрметтеп арнайы атау берген. Ел көсемі, көкжал батыр, дана азамат-арыс; зиялы, білімді, өнегелі, алғыр азамат – жігіттің сұлтаны; өз ісінің асқан шебері, сегіз қырлы, бір сырлы азамат – майталман; жомарт, мәрт-марқасқа; рухани сұңғыла – [[бекзат]].

== Тағы қараңыз ==

* [[Азаматтық]]

[[Санат:Қоғам]]

[[az:Vətəndaş]]
[[ru:Гражданин]]
[[uk:Громадянин]]
