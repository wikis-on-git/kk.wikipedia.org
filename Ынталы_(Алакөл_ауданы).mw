Алматы обылысы , Алакөл ауданы , Ынталы ауылы тұрғындарының жалпы жансаны - 1300-дей адамды құраса, отбасы 180 дей ғана болып келеді. Олардың 80-ге жуық отбасы Қытай Халық Республикасынан көшіп келген оралмандар болып табылады. Ал, ондағы Ынталы орта мектебінде 200-ге тарта ғана оқушылар білім алып жатса, 40 жуық оқытушы мамандар жұмыс жасайды. Ал, ауыл тұрғындары болса, егіншілікпен, мал шаруашылығымен, сондай-ақ, жанама кәсіп көздерімен де шұғылданады. Мысалға , айналасы аядай ғана шағын ауылда 70 ке жуық адамды жұмыспен қамтамасыз етіп отырған мал фермасы жұмыс жасайды. Бір қызығы аядай ғана деп сырт көзге шағын көрінгенімен, аталмыш ауылда екі соғыс ардагері, екі тыл ардагері, бес бірдей көп балалы - күміс алқа иегері, екі алтын белгі иегері бар. Ал, шағын ауылдың мәдениет ошақтары да, арнайы әкімшілік орындары да, бес бірдей шағын азық-түлік дүкендері жұмыс жасайды. Ауыл аудан орталығынан 20  шақырымға қашық. Ауыз суы таудан келетін табиғи суды пайдаланса, егіншілікті атақты Жетісудың алғашқы өзені тебіндеген -  Тентек өзені ауылдың мақтаныштарына айналып отырған байлық көзі болып табылады.
