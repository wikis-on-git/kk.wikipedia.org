'''ГЕОГРАФИЯ ИНСТИТУТЫ''', ҚР Білім беру және ғылым министрлігінің География институты, [[Қазақстан]] ҒА-ның [[География]] секторы негізінде 1983 ж. құрылған. Ин-тта Қазақстан аумағында ғыл.-зерт. жұмыстарын жүргізу бағытында 4 кешенді лаб-лар жұмыс істейді. Гляциология лаб. мұздықтар жүйесінің мониторингі, онда болып жатқан өзгерістердің бағыты, жылдамдығы мен көлемі, мұздықтар мен мұздық ағындарының эволюциясын болжау моделін жасау, т.б. шұғылданады. Ландшафттану, геоморфология және топонимика салаларынан тұратын лаб. Қазақстанның жер бедерінде болып жатқан экзогендік табиғи құбылыстарды, антропогендік факторлардың әсерінен өзгеріп жатқан құрылымдарды зерттейді. Таулы аймақ геоэкологиясы лаб. Қазақстанның таулы өлкелеріндегі қар жамылғылары мен қар көшкіні құбылыстарын зерттеумен айналысады. Лаборатория мамандары қар жамылғыларының қандай биіктікте орналасуы, оның әр түрлі [[табиғат]] жағдайларында қалыптасу процестерін, таралуының негізгі заңдылықтары, қар жамылғысының режимі мен ондағы метаморфтық процестерге байқау жүргізді. Г. и-тында халықар. байланыстар жолға қойылған. Ин-тпен [[Қытай]] ҒА-ның Гляциология және геокриология ин-тының, Американың, Францияның, Англия мен Жапония, т.б. елдердің эколог-географтарымен және ірі фирмалармен, концерн басшыларымен тығыз байланыстар орнатылды
