{{Infobox Biography
| subject_name   = Аймауытов, Жүсіпбек
| image_name     = aymawtov.jpg
| image_size     = 180px
| image_caption  = 
| date_of_birth  = [[1889]]
| place_of_birth = [[Баянауыл ауданы]], [[Павлодар облысы]]
| date_of_death  = [[1931]]
| place_of_death = 
| occupation     = [[Жазушы]]
| spouse         = 
}}
'''Аймауытов, Жүсіпбек''' ([[1889]]—[[1931]]) — қазақтың көрнекті жазушысы, қазақ әдебиетін қалыптастырушылардың бірі.

Туып өскен жері [[Павлодар облысы]]ның [[Баянауыл ауданы]]на қарасты бұрынғы «Қызыл ту», қазіргі Жүсіпбек Аймауытов ауылы.

Әкесі Аймауыт кедей болғанымен, арғы аталары Дәндебай мен Қуан атақ-абыройлы, бай, ел арасында білікті кісілер екен.

Жүсіпбек жастайынан араб­ша хат тану, оқу үйренген. [[1907]] ж. бастап [[Баянауыл]]дағы орысша-қазақша екі кластық мектебінде, Керекудегі ([[Павлодар]]) қазыналық ауыл шаруашылық мектебінде, Керекудегі екі класты орыс қазақ мектебінде тиіп-қашып оқиды. Бір жағынан бала оқытып, қаражат табады.

[[1911]]—[[1914]] жж. ауылда мұғалім болып істейді.

[[1914]] жылы Семейдегі оқытушылар семинариясына қабылданады. Оны [[1918]] жылы аяқтап шығады.

Мұнан соң [[Алаш Орда|алашордашылардың]] істеріне араласып, [[Семей]]де «Абай» журналын шығарысып, [[Сәтбаев, Қаныш Имантайұлы|Қ. Сәтбаевпен]], [[Әуезов, Мұхтар Омарханұлы|М. Әуезовпен]] танысады.

Кейін Алашордадан бөлініп, Коммунистік партия қатарына өтеді ([[1919]]).

Қазақстан Кеңестерінің Құрылтайы съезіне делегат болып қатысып, Қазақ АҚСР Халық ағарту комиссариаты комиссарының орынбасары болып тағайындалады (1920).

Мұнан соң Семей губерниялық оқу бөлімінің меңгерушісі ([[1921]]), «Қазақ тілі» газетінің редакторы.

Қарқаралыда мектеп мұғалімі ([[1922]]—[[1924]]), [[Ташкент]]те шығатын «Ақ жол» газетінің бөлім меңгерушісі ([[1924]]—[[1926]]), Шымкент педагогикалық техникумының директоры ([[1926]]—[[1929]]) қызметтерін атқарады.

[[1929]] ж. басталған кеңестік қуғын-сүргін кезінде Қазақстандағы ұлтшылдық ұйыммен байланысы бар деген жаламен тұтқындалып, ұзақ тергеуден кейін [[1931]] жылы ату жазасына сырттай үкім шығарылған.

== Шығармалары ==
Жүсіпбектің қаламынан туған мол мұраны М.О. Әуезов атындағы Әдебиет және өнер институтының ғалымдары жинастырып, ғылыми зердеден өткізіп, 1996-1999 жылдары бес том етіп жарыққа шығарды. Сөйтіп, қазақ оқырманы әйгілі суреткердің шығармаларымен арада 60 жылдан астам уақыт өткенде қайта табысты.
 
Жүсіпбек аз ғана ғұмырында әдебиеттің әр түрлі жанрларында өнімді еңбек етіп, қүнарлы шығармалар қалдырған. Бес томдық шығармалар жинағында оның өлеңдері мен «Нұр күйі» поэмасы, «Рабиға», «Мансап қорлар», «Сылаң қыз», «Ел қорғаны», «Қанапия Шәрбану», «Шернияз» атты пьесалары, көптеген әңгімелері мен «Қартқожа», «Ақбілек» романдары, «Күнікейдің жазығы» повесі, балаларға арналған ертектері, сын мақалалары мен аудармалары енген.

Бұлардың сыртында «Тәрбиеге жетекші» (1924 ж.), «Пси­хология» (1926 ж.), «Жан жүйесі және өнер таңдау» (1926 ж.), т.б. ірі ғылыми еңбектері бар.
 
Жүсіпбек Аймауытов қаламынан туған мұралардың қай қайсысы да оның кесек дарын иесі екендігінің, гуманист суреткерлігінің, жалтақсыз ұлтжандылығының жарқын айғағы. Оның шығармалары өзі ғұмыр кешкен заманның, өзі араласқан қоғамның мұқтажын өтеуге, оның ақ қарасын парықтауға арналған. Сөйте тұра көркемдік тегеуріннің қуаттылығы, идеялық ұстанымдарының сонылығы, сөз қолданудағы шеберлігі Жүсіпбек шығармаларының өміршеңдігіне кепіл болмақ.

[[Санат:Қазақ әдебиеті]]
[[Санат:Қазақ жазушылары]]
[[Санат:Саяси қуғын-сүргін құрбандары]]
[[Санат:1889 жылы туғандар]]
[[Санат:1931 жылы қайтыс болғандар]]


[[ru:Аймауытов, Жусипбек]]
