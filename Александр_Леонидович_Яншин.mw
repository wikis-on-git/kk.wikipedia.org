'''Яншин Александр Леонидович''' (28.3.1911, [[Смоленск]] қ. – 9.10.1999, Мәскеу) – геолог, геол.-минерал. ғыл. докт. (1952), КСРО ҒА-ның акад. (1958), 1983 жылдан вице-президенті. Соц. Еңбек Ері (1981). Геол. барлау жұмыстарын Орал маңы мен Оңт. Оралдың агрономик. кен орындарын зерттеуден бастаған (1929 – 30). 1936 – 58 ж. КСРО ҒА-ның Геология ин-тында, 1958 – 82 ж. КСРО ҒА-ның Геология, геофизика, геохим. бөлімінің акад.-хатшысы, КСРО ҒА-ның Сібір бөлімінің Геология және геофиз. ин-ты директорының орынбасары, 1982 – 88 ж. КСРО ҒА-ның вице-президенті және Литосфера ин-тының директоры қызметтерін атқарды. 1988 жылдан КСРО ҒА-ның Президиумі жанында кеңесші болды. Негізгі ғыл. еңбектері Оңт. Оралдың, Арал маңы ойпатының солт., Орта Азия мен Сібір геологиясына арналған. Ол “Жас платформалар” туралы ілімнің негізін салушы, бор, палеоген, неоген кезеңдерінің стратиграф. сұлбасын жасаған. Фосфорит, калий тұздарын, жанғыш газдар, т.б. пайдалы қазбаларды, Батыс Қазақстан мен Оңт. Сібірде бірқатар артезиан алаптарын ашуда Я. зерттеулері маңызды рөл атқарды. Қазақстанның батыс бөлігін зерттеудегі ғыл. нәтижелерінің бірі – “Геология Северного Приаралья” атты монографиясы үшін оған А.П. Карпинский атынд. сыйлық берілді (1953). Ол 1965 ж. жасалған Қазақ КСР-інің 1:1500000 масштабтық геол. картасы редакторларының бірі. 2 мәрте КСРО Мемл. сыйл-ның лауреаты (1969, 1978). 3 рет Ленин, 2 рет Еңбек Қызыл Ту, “Құрмет белгісі”, Еңбек даңқы ордендерімен және медальдармен марапатталған.
