{{Infobox President
|name= Әлихан Нұрмұхамедұлы Бөкейханов
|image= Bokeyxanuli.jpg
|order=[[Алаш аутономиясы төрағасы|Алаш Орда төрағасы]]
|term_start= [[1917]] [[желтоқсанның 13]]
|term_end= [[1920]] [[тамыздың 26]]
|vicepresident= [[Ғаббасов, Халел|Халел Ғаббасов]]
|predecessor=<span style="font-size:smaller;">''Лауазымы ұйымдастырылған''</span>
|successor=
|order2= [[Алаш партиясы көсемі]]
|term_start2=  
|term_end2= 
|predecessor2=
|successor2=<span style="font-size:smaller;">''Лауазымы ыдыратылған''</span>
|birth_date={{birth date and age|1866|03|5}}
|birth_place= {{flagicon|Russian Empire|1858}} То­қы­рауын болысының 7-ші ауылы, [[Қарқаралы уезі]], [[Семей облысы]], [[Дала өлкесі]] (қазіргі [[Ақтоғай ауданы]], [[Қарағанды облысы]])
|death_date = {{death date and age|1937|9|27|1866|3|5|mf=y}}
|death_place = {{Flagicon|USSR|1923}} [[Мәскеу]], [[Ресей КФСР]]
|spouse=
|party=[[Алаш партиясы]]
|religion=[[Ислам]]
|website=
}}
'''Әлихан Нұрмұхамедұлы Бөкейханов ''' (1866—1937) — [[19 ғ.]] соңы мен [[20 ғ.]] басындағы қазақ зиялыларының, қоғам және мемлекет қайраткерлері қатарындағы аса ерекше тұлға, ұлт-азаттық қозғлысы көсемі және [[Алаш партиясы]], [[Алаш Орда]] үкіметінің төрағасы, публицист, ғалым, аудармашы.

== Өмірбаяны ==
[[1866]]<ref>Өзінің тер­геуде берген жауабынан. Туған жылы туралы де­рек­тер әр түрлі. Дегенмен де бұл де­рек дұрыс болар дейміз. Себебі оның жасы туралы келтірілген ең алғашқы архивтік дерек ҚР орталық архивінде сақталған құжатта Қар­қа­ралы ерлер приход училищесінің да­йын­дық бөлімінде 1878/79-жылының 1-ші жарты жылдығында оқып жүрген 23 қазақ баласымен бірге оқу үлгерімі туралы ведомосіндегі деректе, Әлихан училищеге [[1878]] ж. [[қыркүйектің 16]] түс­кенде жасы 11-де деп көрсетілген. Яғни туған жылы 1867 болмақ. Бұл жыл Әлекеңнің өзі көрсеткен 1866 жыл­­ға жақын.</ref> ж. [[наурыздың 5]]<ref>Қай мәнербен көрсетілгені белгісіз. Егер бұл ескі мәнербен болса, жәңа мәнербен бұл [[наурыздың 27]] болады.</ref> бұрынғы [[Семей облысы]], [[Қарқаралы уезі]], То­қы­рауын болысының 7-ші ауылында туған. Бұл қазіргі [[Қарағанды облысы]]ның [[Ақтоғай ауданы]]ндағы бұрынғы Қаратал кеңшарының жеріне қарасты, [[1992]] ж. [[Ақтоғай ауданы|Ақтоғай аудандық кеңестің]] шешімімен Ә.Н. Бөкейханов есімі берілді.

Ата тегі [[Шыңғыс хан]]ның үлкен ұлы [[Жошы]]дан тарайтын [[төре]] тұқымы. Арғы атасы атақты [[Көкжал Барақ]]. Қазақтың соңғы хандарының бірі [[Бөкей хан|Бөкей]] осы [[Көкжал Барақ]]тың баласы. Бөкейден Батыр, одан Мырзатай, одан Әлиханның әкесі Нұрмұхамед.

Әлиханды әкесі тоғыз жасында [[Қарқаралы]]ға апарып, жергілікті молданың қолына оқуға береді. Бірақ зерделі бала молдадан оқығандардан гөрі осындағы мектепте оқып жүргендердің сауаттылығын аңғарып, қаладағы үш кластық бастауыш мектепке өз еркімен ауысып алады.

Бұдан кейін ол Қарқаралы қаласының үш жылдық училищесіне түсіп, оны да «өте жақсы» деген бағамен бітіріп шығады. Осыдан кейін он алты жасар Әлихан 1888 жылы Омбы техникалық училищесіне қабылданады. Төрт жыл бойы үздік оқыған алғыр шәкіртіне риза болған мүмкіндік жасайды.

Сөйтіп ол жиырма жасында Дала генерал губернатор кеңсесінің ұсыныс хаты мен қазақ қауымдастығының 200 сом стипендиясын алып, [[1894]] ж. [[Ресей империясы]]нің елордасы [[Санкт-Петербор]]ға барып, Орман шаруашылығы институтының экономика факультетіне түседі. Ол мұнда жүріп күнделікті сабақтарына қоса студенттердің саяси, әдеби, экономикалық және тағы басқа үйірмелердің жұмысына қызу араласып, студенттік толқуларға қатысады. Оны екі ғасырға жуық Ресей империясының қол астында отырған халқының ауыр тағдыры қатты толғандыра бастайды. Қараңғылық пен надандықтың шырмауында отырған халқына білім мен мәдениет керек екенін ұғады, елдің тұрмысын, мәдениетін, білімін көтеруді өзінің алдына мақсат етіп қояды.

== Қоғамдық-саяси әрекеттері ==
[[Сурет:Alashorda-musheleri.jpg|200px|thumb|left|Оңнан солға қарай: Халел Досмұхамедов, Халел Ғаббасов, Әлихан Бө­кей­­ханов]]
Оқуын бітіріп, [[Омбы]]ға оралғанда Ә. Бөкейханов [[Ресей империясы]]ның қазақ даласына жүргізген отаршылдық саясатына деген өзіндік көзқарасы қалыптасқан, марксизмнің экономикалық қағидаларымен қаруланған, саяси астыртын күрестің түрлері мен әдістерін үйреніп, білген, күрес тартыстан біршама тәжірибесі бар саяси күрескер болатын. Ол Омбыға келісімен қаланың саяси әлеуметтік, қоғамдық жұмысына белсене араласады.

[[Народная свобода партиясы|«Народная свобода» (''Халық бостандығы'') партиясының]] қатарына өтіп, өзі қазақ зиялылары мен саяси белсенділерінің арасында осы партияның шағын тобын ұйымдастырады. Әлиханның саяси көзқарасының пісіп, жетілуіне, кейін белгілі саяси, қоғам, мемлекет қайраткері әрі қазақ ұлт азаттық қозғалысының ұйымдастырушысы және көсемі ретінде танылуына, саяси күрескер ретінде шыңдалуына [[Омбы]]дағы күндері ерекше ықпал етеді.

[[1905]] ж. бастап [[Ресей конституциялық-демократиялық партиясы]]ның (кадеттер) мүшесі, оның қазақ бөлімшесін құру мақсатында [[Орал]]да, [[Семей]]де жиындар өткізген. [[Қарқаралы]]да патша өкіметінің отаршылдық саясатына қарсы өткен қозғалысқа қатысып, {{formatnum:14500}} адам қол қойған [[Қарқаралы петициясы]]н ұйымдастырушылардың бірі болған.

[[1905]] ж. Әлихан Бөкейханов [[Семей облысы]] қазақтарының атынан 1-ші [[Мемлекеттік дума]]ға депутат болып сайланды. Бірақ ол 1-ші Мемлекеттік дума жұмысына қатыса алмады. Өйткені Ә.Н. Бөкейханов өз жұмысын бастаған кезде [[Дала өлкесі генерал-губернаторы]]ның негізсіз жарлығымен, соттың тергеуінсіз, 3 ай [[Павлодар]] абақтысында отырды. Ал абақтыдан шығып [[Санкт-Петербор]]ға жеткенде, Дума патшаның үкімімен таратылып, оның біраз мүшелері наразылық актісін қабылдау үшін сол кезднгі [[Финляндия]]ның [[Выборг]] қаласына жүріп кеткен еді. Ә.Н. Бөкейханов да солардың артынан аттанып [[Выборг үндеуі]]не қол қойды. Сол үшін жазаға тартылып, Санкт-Петербор сот палатасының төтенше мәжілісінің шешімімен 3 айға [[Семей]] түрмесіне жабылды.

[[1906]] жылы Омбыдан шығатын кадеттік «Голос степи», «Омич» және «Иртыш» газеттерінде, [[1908]] жылы [[Санкт-Петербор]]да жарық көрген меньшевиктік «Товарищ», кадеттік «Речь», «Слово» гәзеттерінде редакторлық қызмет атқарды.

[[1909]]-[[1917|17]] жж. «Дон егіншілік банкі» бөлімшесінде жұмыс істеді.

[[1911]]-[[1914|14]] [[Қазақ гәзеті|«Қазақ» гәзетін]] ұйымдастыруда және оның жалпы ұлттық деңгейге көтерілуіне зор еңбек сіңірді.

[[20 ғ.]] басында қазақ даласында екі ағымның болғаны белгілі. Бірі [[Бұқар]] мен [[Түркістан өлкесі]]не бет бұрған дәстүршіл, панисламшыл ағым, екіншісі негізінен Батыс өркениетін үлгі тұтқан жаңашыл, пантүркішіл ағым. Осы екінші ағымның басында Әлихан бастаған орыс мектептерінен тәлім тәрбие алған озық ойлы қазақ зиялылары тұрады. Бұл топ саяси ұстамдылық танытып, Ресей империясына қарсы ашық күреске шығудың әлі ерте екенін анық түсінеді. Сондықтан олар, ең алдымен, халықтың сана сезімін оятатын жағдай жасау керек деп білді.

Бар күш қуаттарын осы мақсатқа жұмылдырады. Бірақ олардың ойдағыдай жұмыс істеуіне жандармерия басқармасының жансыздары мүмкіндік бермейді. Солардың көрсетуімен қуғынға түседі, түрмеге қамалады. Бұдан студент кезінде-ақ сенімсіздердің қара тізіміне ілігіп, бақылауда жүрген Әлихан да тыс қалған жоқ, алдымен, Семей түрмесіне қамалып, кейін [[Самар]] қаласына жер аударылып, онда тек ғылыми-шығармашылық қызметпен айналысуға ғана мәжбүр болды.

1916 жылы жер аудару мерзімі бітіп, [[Самар]]дан [[Орынбор]]ға келген Әлихан бірден қаланың қоғамдық, саяси өміріне араласып кетеді. Қаланың қазақ тұрғындары атынан қалалық думаға сайланады.

Бүкіл мағыналы өмірін халқының азаттық алып, еркін ел болуына арнаған аяулы азаматтың соңғы демі біткенше сол мақсат жолында жасаған қызметі сан қилы. Ол Ресей жергілікті және қалалық қоғам қайраткерлері съезінің делегаты, Ресейдің I [[Мемлекеттік дума]]сының және мұсылман халықтары съезінің депутаты, IV Мемлекеттік Думаның мұсылмандар фракциясының Бюро мүшесі болды.

=== Алаш Орда төрағасы ===
[[Сурет:Bokeykhanov kesimi.jpg|thumb|150 px|right|Ә. Бөкейхановтың Жаза кесімі]]
Ол [[Ақпан төңкерісі]]нен үлкен үміт күтеді. Бірақ ол үміті ақталмайды. Уақытша үкімет, оның ішінде өзі мүшесі болып жүрген кадет партиясының көсемдері қазаққа аутономия беруге қарсы болады. Оның үстіне олармен жер мәселесі жөнінде де ымыраға келе алмайды да, ол бұл партиядан шығып, қазақтан сайланған тоғыз өкілді бастап барып, Томск қаласында Сібір аутономистерінің құрылтайына қатысады. Осында болашақ [[Сібір республикасы]]ның құрамында Қазақ аутономиясы құрылмақ болады.

Құрылтайдан оралысымен Әлихан қазақ тарихындағы тұңғыш саяси ұйым [[Алаш партиясы]]н ұйымдастыруға кіріседі. Артынша, [[1917]] ж. [[желтоқсан]]ында [[2-ші бүкіл қазақ-қырғыз құрылтайы‎|бүкіл қазақтардың құрылтайында]] [[Алаш аутономиясы]] жарияланып, Ә. Бөкейханов сол алғашқы Қазақ республикасының тұңғыш төрағасы (президенті) болып сайланады.
[[Сурет:life_death4.jpg|thumb|200 px|left|Ә. Бөкейхановтың қуғын-сүргін кезеңінен 2 жыл алдындағы мен ату жазасының күніндегісі.]]
[[1919]] ж. большевиктер өкіметінің бұрынғы алашордашыларға жасаған кешірімнен кейін Ә. Бөкейханов қалған өмірін ғылыми зерттеушілікке арнады.


Бірақ, ұлттық намыстан жұрдай, жалған интернационалист, жадағай белсенділердің көрсетуімен ол [[1926]] ж. екі рет тұтқындалып, түрме азабын тартты. Ә. Бөкейханов [[Мәскеу]]ге жер аударылады, зор беделінен қорыққан большевиктер өкіметі оны [[Қазақстан]]ға жолатпады. Онда он жыл үй қамауында отырған Әлиханды [[1937]] ж. [[тамыз]]ында қайыра тұтқындап, бір айдан кейін жалған жаламен 67 жасында [[Мәскеу]]де ату жазасына жазасына кеседі.

[[1989]] ж. [[мамырдың 14]] КСРО Жоғарғы сотының қаулысы бойынша әрекетінде қылмыс құрамы жоқ болғандықтан, ақталды.

== Ғылыми әрекеттері ==
[[19 ғ.]] соңында Омбы орман шаруашылығы училищесінде оқытушылық қызмет атқарып, ғылыми жұмыстармен айналысады. Ол [[1896]] ж. көрнекті ғалымдардың кепілдемесімен [[Орыс жағрапиялық қоғамы]] Батыс-Сібір бөлімшесінің толық мүшесі болып сайланды. Әлихан «Россия. Жалпы географиялық сипаттама» атты көп томдық еңбектің қазақ даласына арналған 18 томына автор ретінде қатынасқан. Ол ғылыми жұмыспен қатар қоғамдық-әлеуметтік саяси қызметтерге де белсене араласа бастайды.

[[1904]] ж. қазақ даласына қоныс аудару қозғалысын даярлап берген Ф.А. Шербина экспедициясының құрамында болды.

[[1911]]-[[1914|14]] жж. Ә. Бөкейханов «Жаңа энциклопедиялық сөздіктің» 4-21 томдарына автор ретінде қатысты.

Ә. Бөкейханов — ғұлама ғалым ормантанушы, экономист, мал шаруашылығын зерттеуді ғылыми жолға қоюшы, тарихшы, этнограф, әдебиеттанушы, аудармашы, әрі публицист ретінде қазақ халқының саяси әлеуметтік, мәдени рухани тарихында өшпестей із қалдырған ұлы тұлға.

== Түсініктемелер ==
<references/>

== Тағы қараңыз ==
* [[Алаш партиясы]]
* [[Алаш аутономиясы]]
* [[Алаш Орда]]

== Сыртқы сілтемелер ==
* [http://www.nklibrary.freenet.kz/elib/collect/statyii/life_death.htm Жизнь и смерть лидера Алаш Орды] {{ru icon}}

{{KazakhPresidents}}
{{KazakhPMs}}
{{Алаш Орда}}

{{stub}}

{{DEFAULTSORT:Бөкейханов, Әлихан Нұрмұхамедұлы}}
[[Санат:Қазақстан тұлғалары]]
[[Санат:Қазақстан саясаткерлері]]
[[Санат:1866 жылы туғандар]]
[[Санат:1937 жылы қайтыс болғандар]]
[[Санат:Саяси қуғын-сүргін құрбандары]]

[[en:Alikhan Bokeikhanov]]
[[ru:Букейханов, Алихан Нурмухамед-улы]]
