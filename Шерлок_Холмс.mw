{{Infobox character
| colour = #DEDEE2
| name = Шерлок Холмс
| image = [[Сурет:Шерлок Холмс - The Man with the Twisted Lip.jpg|200px]]
| caption = Суретші Сидни Пейджеттің 1891 жылы «Странд» журналында жарияланған Шерлок Холмстың суреті.
| first = 
| last = 
| cause = 
| creator = [[Артур Конан Дойл]]
| portrayer = 
| episode = төрт повесть</br>алпыс алты [[әңгіме]] 
| alias = 
| gender = Ер
| age = 
| born = 
| death = 
| specialty = [[дедуктивті пайымдау]]
| occupation = Детектив
| title = 
| family = жоқ
| spouse = 
| children = 
| relatives = 
| siblings = [[Майкрофт Холмс]]
| nationality = Ағылшын
| imdb_id = 0026631
}}

'''Шерлок Холмс''' — атақты әдеби кейіпкер, 19-шы ғасырдың аяғы, 20-шы ғасырдың басында өмір сүрген деп бейнеленген детектив. Ол туралы алғашқы [[басылым]] 1887 жылы жарыққа шыққан. Оның авторы — [[Шотландия]]да туып-өскен [[жазушы]] және [[дәрігер]] [[Конан Дойль, Артур|Артур Конан Дойль]]. Шерлок Холмс [[Лондон]]да тұратын жеке детектив, ол ''[[дедуктивті пайымдау]]'' және ''[[абдуктивті пайымдау]]'' атты тәсілдерді және мұқият [[бақылау]]ды қолдана отырып қиын [[қылмыстық іс]]терді шешумен айналысады.

Конан Дойль Холмс туралы төрт [[повесть]] және алпыс алты [[әңгіме]] жазған. Әңгімелердің төртеуінен басқасының бәрі Холмстың досы және өмірбаяншысы [[Джон Ватсон (кейіпкер)|доктор Ватсонның]] атынан жазылған, екеуін баяндайтын Шерлок Холмстың өзі, және тағы екеуі үшінші жақтан баяндалады. Шерлок Холмс туралы ең алғашқы екі әңгіме ''Beeton's Christmas Annual'' («Битонның рождестволық жылнамасы»)  1887 жылғы басылымында және 1890 жылы ''Lippincott's Monthly Magazine'' («Липпинкоттың айлық журналы») басылымында жарық көрген. 1891 жылы «Странд» журналында ол туралы әңгімелер басыла бастағаннан соң Шерлок Холмс кең танымал бола бастады. Конан Дойль 1930 жылы қайтыс болғанға дейін жаңа әңгімелер шығып отырды. Оларда Холмс өмірінің 1878 -1903 жылдар аралығы суреттеледі, соңғы ісін ол 1914 жылы шешті.

== Кейіпкер ==
=== Жеке басы және әдеттері ===
[[Сурет:Estatua de Sherlock Homes en Londres.jpg|thumb|right|200px|Лондондағы Шерлок Холмс ескерткіші]]
Холмс өзін [[богема]]ның өкілі, ал өз өмір салтын «богемалық» деп сипаттайды. Оның жеке басының әдеттерін Ватсон "«[[Масгрейв рәсімінің хикаясы]]нда»" өте тәртіпсіз етіп көрсетеді: ол өздері тұратын бөлмелердің ішінде бұрынғы істері туралы жазбалардан бастап химиялық тәжірибелердің қалдықтарына дейін бейберекет қалдырып тастап, [[темекі]]сін өзінің персиялық үй шәркейінің ішінде қалдырып кетеді. "[[Шұбар таспа хикаясы]]нда" доктор Ватсон Холмс жалпы алғанда таңертең өте кеш тұрады деп жазады. Алайда «Қырмызы түсті этюд» әңгімесінде Ватсон Холмсты өзі таңертең оянғанға дейін тамағын ішіп, жұмыстарымен кетіп қалатын деп жазған.

==== Есірткі қолдануы және жеке басының басқа ерекшеліктері ====
Холмс әсіресе қызықты қылмыстық істер болмаған кездерде [[морфин]] және [[кокаин]] қолданады. Сол кездері бұл заңға қайшы емес болатын. Ватсон оның бұнысын құптамайтын және оның «жалғыз кемшілігі» деп сипаттайтын. Кейінірек ол есірткінің зиянды қасиеттерін айтып Холмсты оны тастауға «көндіргенін» айтады. Тіпті соның өзінде Ватсон Холмстың есірткі қолдануды толығымен тастамағанын мойындайды. 
 
Есірткі қолданумен қатар ерекше қиын істермен айналысқан кездерде тамақ ішуді де доғаратын.
"«[[Норвуд құрылысшысының хикаясы]]нда»" Ватсон былай деп жазады: ''«Менің досым өзіне таңғы тамақ алдырмады, себебі бір іске шындап кірісіп кеткен кездерінде ол тамақтан мүлдем бас тартатын. Оның әлсіреуден құлап қалғанша ол өз бойындағы зор қуатына сенім артып істерімен айналысатын».''

Сонымен бірге Ватсон Холмстың [[темекі шегу]]ге (әдетте трубка) деген ерекше зор әуестігін, керек болған кездері шындықты бұрмалап, заңды бұзудан (мысалы, полицияға жалған мәлімет беру, айғақтарды жасыру, біреудің үйіне бұзып кіру сияқтылардан) да тайынбайтынын теріс жағынан сипаттаған емес. Холмс пен Ватсон бұндай істерді әйел адамның мүддесін немесе жазықсыз отбасының ар-намысын қорғау сияқты адал мақсаттарда істеуге болады деп сенді (бұл туралы "[[Чарлз Аугустус Милвертонның хикаясы]]" деген әңгімеден оқуға болады).

«[[Қырмызы түсті этюд]]» деген Холмс туралы алғашқы әңгімеде Холмстың қолдарында қышқылдан дақтар қалғаны туралы, кейбір химиялық тәжірибелер үшін, мысалы қылмыстан кейін бірнеше ай өтсе де қанның құрғап қалған дақтарын анықтау тәсілін табу үшін өзінің саусақтарынан қан алатыны туралы жазады. Осы әңгімеде Холмстың бір аурухананың жанындағы «химиялық зертханада» жұмыс істейтіні, ал оның жеке «қылмыстық іздестіру бойынша кеңесші» болып жарты уақыт қана жұмыс істейтіні туралы айтылады. Кейінгі әңгімелерде Холмс химиялық тәжірибелерін Бейкер-стрит көшесі, 221б-да өткізеді делінеді.

==== Іздестіру әдіс-тәсілдері ====
Холмстың мінезі көбінесе өте салқын қанды әрі ұстамды болып келеді. Бірақ бір шытырман іске шындап кірісіп кеткенде оның мінезі күрт өзгеріп ұстамдыдан өте қызу қанды болып кете алады. Ол басқаларға әсер етіп, таңғалдырғанды ұнатады. Ватсонды немесе [[Скотланд-Ярд]]тың қызметкерлерін таңырқату үшін ол қылмыскерді қолға түсіруді ерекше әсерлі бір көрініске айналдыруға ұмтылады (мысал ретінде «Норвуд құрылысшысы» әңгімесінің соңында инспектор Лестрейдті таңғалдырғанын немесе ''[[Төртеудің белгісі]]'' әңгімесінде Джонатан Смоллды қалай қолға түсіргенін келтіруге болады). Сол сияқты ол іздестірудің кезінде өзінің не істеп жатқанын түсіндірмейді немесе түсіндіргені басқаларға түсініксіздеу болып шығады. Тек соңында ғана ол өзінің әрекеттерінің бәрін ашып береді. Ол дедуктивті пайымдау әдісін қолдана отырып өзіне мүлдем бейтаныс адамның бұрын айналысқан немесе қазір айналысып жүрген ісін анықтай алады, мысалы отставкаға шыққан әскери теңіз сержанты (''[[Қырмызы түсті этюд]]''); қазір ломбардта жұмыс істеп жүрген, бұрынғы кеме ағаш ұстасы («[[Жиреншаштылардың одағы]]»); биллиард белгілеушісі және отставкадағы артиллерия кіші офицері («[[Грек аудармашысының хикаясы]]»); [[демікпе]]сі бар адвокат («[[Норвуд құрылысшысының хикаясы]]»); бала тәрбиешісі және музыка мұғалімі («[[Жалғыз велосипедшінің хикаясы]]»).

Оның нағыз артистік дарыны бар. Басынан кешірген оқиғаларының бірнешеуінде ол өзінің ісін жеңілдету үшін немесе айналадағы адамдарды әшкерелеу үшін жараланған немесе қатты науқастанып қалған адамды айнытпай салады мысалы [[Өлейін деп жатқан детективтің хикаясы]] деген әңгімеде. «[[Рейгейт шонжарының хикаясы]]нда» Холмс Каннинхемдердің бір парақ қағаздың маңызына көз жеткізе алмаулары үшін немесе қағаздың бір жыртық шеті қаза болған адамның уысында қалғанын біліп қоймаулары үшін ол өзінік артистік дарынын пайдаланады. Холмстың ойынша, егер Каннинхемдер осы бір парақ қағаздың маңызын біліп қойса, олар қағазды бірдер жойып жіберер еді, ал оның жыртық шетін табу бүкіл істі табысты аяқтау үшін өте маңызды болды. [[Ирен Адлер]] туралы істе Холмс суреттің қай жерде екенін білдіріп алуы үшін алдымен атыс, содан соң өрт ұйымдастырады. Басында бұл тиімді болып шығады, бірақ ол қайтып кеткеннен кейін Ирен Адлер не болғанын түсініп қойып, шетелге кетіп қалады, бірақ одан бұрын жасырын жерде басқа бір суретті және өзінің істеген әрекеттерін сипаттайтын Холмсқа арналған хатты қалдырып кетеді. Кейінірек ол Холмстан айласын асырған жалғыз әйел адам ретінде сипатталады.
Бейкер-стрит 221б-ны санамағанда Холмстың бүкіл Лондонда кем дегенде тағы бес пәтері бар.

Холмс өзінің [[Құрама Патшалық|британиялық азамат]] екендігін мақтан тұтатын адам. Оның [[отаншылдық|отаншылдығы]] тапаншасымен атып өз бөлмесінің қабырғасына «VR», яғни Victoria Regina, демек [[Виктория патшайым]] деген белгі салғанынан көрінеді. Ол бірнеше рет өз елінің үкіметіне [[қарсы барлау]] жұмыстарын жүргізуге де көмектескен, мысалы «[[Оның соңғы сәлемі]]» әңгімесінде. Көбінесе оның көмегі ұрланған мемлекеттік құжаттарды қайтару немесе шетелдік барлаушылардың әрекеттеріне тосқауыл қою түрінде жасалатын.

Холмстың жеке басынан кейде [[өркөкіректік]] сияқты жағымсыз қасиеттерді байқауға болады. Бірақ оның өзі туралы ерекше жоғары пікірі негізсіз де емес. Ол полицияны өзінің ерекше керемет дедукцияларымен таңғалдырғанды ұнататын сияқты болып көрінеді. Бірақ жиі-жиі ол қылмысты ашып, ол үшін марапаттарды полицияның алуына да қарсы болмай отырады. Бұндай жағдайларда мәселенің іс жүзінде қалай болғанын білетін Ватсон ғана («[[Теңіз келісімі хикаясы]]нда» ол өзі ашқан 53 қылмыстық істің 49-ы үшін атақ-даңқтың полицияға кеткенін айтады). Алайда Холмс өзінің жеке достарынан және оның қызметіне мұқият назар аударатындардан мақтау алудан да кет әрі емес. 

{{stub}}


{{DEFAULTSORT:Holmes, Sherlock}}

[[Санат:Шерлок Холмс|*]]
[[Санат:Көркем әдебиет кейіпкерлері]]
[[Санат:Көркем әдебиет]]
[[Санат:Көркем әдебиеттегі лондондықтар]]
[[Санат:Көркем әдебиеттегі скрипкашылар]]

{{Link FA|eu}}
{{Link FA|hr}}
{{Link FA|ja}}
{{Link FA|mk}}
{{Link FA|no}}

[[ar:شرلوك هولمز]]
[[az:Şerlok Holms]]
[[bat-smg:Šerluoks Huolmsos]]
[[be:Шэрлак Холмс]]
[[be-x-old:Шэрлак Голмз]]
[[bg:Шерлок Холмс]]
[[bn:শার্লক হোমস]]
[[bs:Sherlock Holmes]]
[[ca:Sherlock Holmes]]
[[ceb:Sherlock Holmes]]
[[cs:Sherlock Holmes]]
[[da:Sherlock Holmes]]
[[de:Sherlock Holmes]]
[[el:Σέρλοκ Χολμς]]
[[en:Sherlock Holmes]]
[[eo:Sherlock Holmes]]
[[es:Sherlock Holmes]]
[[et:Sherlock Holmes]]
[[eu:Sherlock Holmes]]
[[fa:شرلوک هولمز]]
[[fi:Sherlock Holmes]]
[[fr:Sherlock Holmes]]
[[fy:Sherlock Holmes]]
[[gl:Sherlock Holmes]]
[[he:שרלוק הולמס]]
[[hi:शर्लक होम्स, एस॑क्वायर]]
[[hr:Sherlock Holmes]]
[[hu:Sherlock Holmes]]
[[id:Sherlock Holmes]]
[[it:Sherlock Holmes]]
[[ja:シャーロック・ホームズ]]
[[ka:შერლოკ ჰოლმსი]]
[[kn:ಷರ್ಲಾಕ್‌ ಹೋಮ್ಸ್‌]]
[[ko:셜록 홈즈]]
[[la:Sherlock Holmes]]
[[lb:Sherlock Holmes]]
[[lt:Šerlokas Holmsas]]
[[lv:Šerloks Holmss]]
[[mk:Шерлок Холмс]]
[[ml:ഷെർലക് ഹോംസ്]]
[[mr:शेरलॉक होम्स]]
[[ms:Sherlock Holmes]]
[[mt:Sherlock Holmes]]
[[nah:Sherlock Holmes]]
[[nl:Sherlock Holmes]]
[[nn:Sherlock Holmes]]
[[no:Sherlock Holmes]]
[[oc:Sherlock Holmes]]
[[pl:Sherlock Holmes]]
[[pt:Sherlock Holmes]]
[[ro:Sherlock Holmes]]
[[ru:Шерлок Холмс]]
[[scn:Sherlock Holmes]]
[[sco:Sherlock Holmes]]
[[sh:Sherlock Holmes]]
[[simple:Sherlock Holmes]]
[[sk:Sherlock Holmes]]
[[sl:Sherlock Holmes]]
[[sr:Šerlok Holms]]
[[sv:Sherlock Holmes]]
[[ta:ஷெர்லாக் ஹோம்ஸ்]]
[[te:షెర్లాక్ హోమ్స్]]
[[th:เชอร์ล็อก โฮล์มส์]]
[[tr:Sherlock Holmes]]
[[tt:Шерлок Холмс]]
[[uk:Шерлок Холмс]]
[[vi:Sherlock Holmes]]
[[zh:歇洛克·福尔摩斯]]
[[zh-min-nan:Sherlock Holmes]]
[[zh-yue:福爾摩斯]]
