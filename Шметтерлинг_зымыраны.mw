[[image:Schmetterling missile 20040710 151825 1.4.jpg|thumb|300px|right|Шметтерлинг Hs 117 зымыраны]]
'''Һеншель Hs 117 Шметтерлинг''' ([[Неміс тілі|немісше]] '''Шметтерлинг (Schmetterling)''' көбелек дегенді білдіреді) — [[Екінші дүниежүзілік соғыс]] кезінде [[Германия|Германияда]] жасалған [[Жер-әуе зымыраны|жер-әуе зымыраны]]. Оның әуе-әуе түрі де болған.

Зымыранды басқарушы оны арнайы дүрбі арқылы бақылап, радио арқылы [[джойстик]] секілді басқару құралымен басқарып отырған.

== Тарихы ==

[[1941]] жылы профессор Һерберт Вагнер (ол бұрынырақ кемелерге қарсы қолданылатын [[Һеншель Hs 293]] зымыранын да жасап шығарған болатын) Шметтерлинг зымыранын ойлап шығарып, оны [[Рейх Әуе министрлігі]]не (RLM) тапсырды. Бірақ министрлік жобаны қабылдамады, себебі ұшаққа қарсы қолданылатын қару-жарақ түрлері жеткілікті болатын.

Алайда [[1943]] жылы Германияны жаппай бомбылау басталғанда [[Рейх Әуе министрлігі]] ойын өзгертіп, [[Һеншель]] фирмасы оны жақсартып, шығара бастауға тапсырыс қабылдады. 59 сынақ атуы болып, оның 34-і сәтсіз аяқталды.

[[1944]] жылдың мамырында Hs 117 зымыранының сынақтары табысты аяқталды. Оны жаппай шығара бастау [[1944]] жылдың желтоқсанына белгіленіп, ұрыс жағдайында қолдана бастау [[1945]] жылдың наурызына белгіленді. [[1945]] жылғы қаңтарда зымыранның жаппай өндіріске арналған үлгісі дайын болды, бірақ [[ақпанның 6-сы]]нда [[Обергруппенфюрер|СС-обергруппенфюрері]] [[Каммлер, Һанс|Һанс Каммлер]] бүкіл жоспарды тоқтатып тастады.
 
== Түрлері ==

Зымыранның '''Hs 117H''' деген түрі [[Дорниер Do 217]], [[Юнкерс Ju 188]], or [[Юнкерс Ju 388]] ұшақтарынан ұшырылуға лайықтап жасалған. Ол зымыранның өзін ұшырған ұшақтан 5 km жоғары ұшып жүрген әуе аппараттарын жоюға мүмкіндігі болған.
 
== Техникалық сипаттамалары ==

* Негізгі қолданылуы: жер-әуе зымыраны
* Жасап шығарушы: [[Һеншель]] фирмасы
* Қозғалтқыштары: 
** үдеткіш қозғалтқыштары: 2 [[Шмиддинг]] 109-553 қатты отынды үдеткіш, жалпы итеру күші — 4 секундқа созылатын 17.1 [[ньютон|kN]] (1750 [[килограмм-күш|kgf]]).
** басты қозғалтқыш: сұйық отынды [[БМВ]] 109-558 зымыран қозғалтқышы, оның итеру күші — 33 секундқа созылатын 3.7 kN (375 kgf), содан соң 24 секундқа созылатын 588 N (60 kgf).
* Қолданған отыны: [[Азот қышқылы|азот қышқылы]], [[Тонка (отын)|Тонка]]

* Ұзындығы: 4.2 m
* Диаметрі: 350 mm
* Қанаттарының жайылымы: 2 m
* Ұшырылу алдындағы салмағы: 420 kg (үдеткіштерді қоспағанда, үдеткіштерінің жалпы салмағы 170 kg)
* Жылдамдығы: 183 m/s [сынақтарда: бастапқы жылдамдығы — 304 m/s, кейін 270-210 m/s-қа дейін баяулайды]
* Жарылғыш жүгі: 100 немесе 250 kg жарылғыш зат (түрлі дерек көздерінде түрліше көрсетіледі)
* Ұшуұзақтығы: 32 km
* Биіктігі: 10.7 km
* Жарғыштары: Fox [[алыстан жарғышы]]
* Бағыттау жүйесі: [[MCLOS]]; көзбен бағыттау, радио арқылы бағыттау

* Бір данасының құны: 
* Ұрыста қашан қолданыла бастады: ешқашан
* Қолданғандар: [[Германия]]. [[КСРО|Кеңес Одағы]] соғыстан кейін Hs-117 зымыранын Р-105 деген атпен әуеге қарсы қорғаныс жүйесін дамытуға қолданды.

== Тағы қараңыз ==

* [[Һеншель Hs 293]]
* [[Вассерфалль]]
* [[Райнтохтер]]
* [[Енциан]]
* [[Германияның Екінші дүниежүзілік соғыс кезіндегі басқарылмалы зымырандарының тізімі]]

== Сыртқы сілтемелер ==
*[http://www.youtube.com/watch?v=y93nUa_RfSk Осында Шметтерлинг зымырандарының ұшырылуының жазбасын көруге болады]

[[de:Henschel Hs 117]]
[[es:Henschel Hs 117]]
[[it:Henschel Hs 117]]
[[sl:Schmetterling]]
[[ru:Шметтерлинг]]
