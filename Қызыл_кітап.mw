'''Қызыл кітап''' - сирек кездесетін түрлердің санының  қазіргі жай - күйін көрсететін құжат.
[[Қазақстан]]ның Қызыл кітабында сирек және жойылып бара жатқан түрлердің тізіміне енгізілген жабайы омыртқалылардың 87 түрінің және өсімдіктердік 303 түрінің қазіргі таралуы, санының жай- күйі, биологиясы туралы мәліметтер келтірілген.<br />
Қызыл кітапқа ресми енгізілген өсімдіктердің 16 түрі Батыс [[Алтай]] мемлекеттік табиғи қорығының аумағында тіркелген. Алайда Алтай ботаника бағының ғылыми қызметкері б.ғ.к. Ю.А. Котуховтың жұмысының нәтижесінде сирек, осалдау және жойылып бара жатқан түр мәртебесіндегі тағы да 50 түр анықталды. <br />
Адамдар мыңдаған жылдар бойы өсімдіктер мен жануарлар дүниесін пайдаланып келді және де өзінің жан- жақты тіршілігінде жануарлар мен өсімдіктердің пайдалы қорын қолданып ғана қойған жоқ, сонымен бірге табиғатты өзгерту арқылы көптеген түрлердің өмір сүру жағдайларына әсер етті. Табиғатқа антропогенді ықпал етудің әсерінен жер бетінде өсімдіктер мен жануарлардың кейбір түрлерінің жойылу процесі басталды. <br />
Ғылыми- техникалық прогресс адамдардың қолына табиғат әлеміне әсер ететін күшті құралдар берді. Бұл құралдар қаншалықты пайдалы болса, соншалықты зиянды. Адамдар көбінесе кейде түсінбей, кейде салақтықтан табиғатты қалпына келтіру үшін ұзақ уақыт қажет болатынын ойламастан, оған қалай болса солай қарайды. Сыңсыған орманның орнындағы жанған түбірлер, су шайып өткен тау беткейлеріндегі жыртылған жерлер, ағаш ағызу кезінде ластанған өзендер. Осының бәрі сирек кездесетін көптеген бағалы аңдар мен өсімдіктердің құруына әкеп соғады. <br />
Табиғатта пайда болған әрбір түр өзінші бірегей және ешқашан қайталанбайды,  сондықтан да оның жойылуы - орны қайта толмайтын нәрсе. Және де бұл жоғалту қауымдастықтың бүтінділігі мен табиғаттағы жалпы тепе- теңдіктің бұзылуына әкеп соғады. Сондықтан да қазіргі кезде табиғатты қорғау мәселесі дүниежүзілік мәселеге айналып отыр. Бұл мәселе бүкіл әлемде маңызды мемлекеттік мәселе ретінде қаралады.

[[Санат:Экология]]

[[ar:القائمة الحمراء للأنواع المهددة بالانقراض]]
[[az:IUCN Qırmızı Siyahı]]
[[ca:Llista Vermella de la IUCN]]
[[cs:Červený seznam IUCN]]
[[da:Rødliste]]
[[de:Rote Liste gefährdeter Arten]]
[[en:IUCN Red List]]
[[eo:Internacia Ruĝa Listo de Endanĝeritaj Specioj]]
[[es:Lista Roja]]
[[fr:Liste rouge de l'UICN]]
[[id:IUCN Red List]]
[[ja:レッドリスト]]
[[lt:Tarptautinė raudonoji knyga]]
[[lv:Sarkanā grāmata]]
[[ml:റെഡ് ലിസ്റ്റ്]]
[[nl:Rode Lijst van de IUCN]]
[[nn:Global raudliste]]
[[no:IUCNs rødliste]]
[[pl:Czerwona Księga Gatunków Zagrożonych]]
[[pt:Anexo:Lista Vermelha da IUCN]]
[[ro:Lista roşie a IUCN]]
[[ru:Красная книга]]
[[sl:Rdeči seznam IUCN]]
[[sv:Rödlistning]]
[[tr:IUCN Kırmızı Listesi]]
[[uk:Червоний список МСОП]]
[[vi:Sách đỏ]]
[[zh:世界自然保護聯盟瀕危物種紅色名錄]]
[[zh-min-nan:IUCN Âng Miâ-toaⁿ]]
