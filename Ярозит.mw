'''Ярозит''' ([[Испания]]дағы Барранка-Ярозо кеніне байланысты аталған) – сульфаттар тобына жататын минерал. Хим. формуласы: KFe3+[(OH)6(SO)2], құрамы (%-бен): K2O – 9,4, Fe2O3 – 47,9, SO3 – 31,9, H2O – 10,9, қоспалары: Al, Ca, Na, Pb, Se. Тригондық сингонияда кристалданады, жеке кристалдары псевдокуб, ромбоэдр пішінді. Минералдық агрегаттары топыраққа ұқсас түйірлі масса құрайды, кейде қабыршақ түрінде келеді. Түсі сары, қоңыр, жіктілігі жетілген, шыныдай жылтыр; қатт. Моос шкаласы бойынша 2,5 – 3,5 тығызд. 3,15 – 3,3 г/см3, пироэлектрлік қасиеті бар. Түзілуі – гипергендік. Көптеген сульфидтік кендердің тотығу белдемінде темірдің күкіртті қосылыстары есесінен түзіледі, гидролиз әсерінен қоңыр теміртасқа айналады. Оңт. Оралдың колчедан кендерінен, Майқайың алтын кенінен табылды. Я-тен жылтыратушы ұнтақ (крокус) дайындалады.
