{{Infobox Writer  
| name         = Молдағалиев Жұбан
| image        =Juban_Moldağalï.jpg
| caption      = Жұбан Молдағалиев
| birthdate    = {{birth date|1920|10|5}}
| birthplace = [[Сарыкопа]] уезі, [[Торғай облысы]]
| deathdate = [[1988]]
| deathplace =
| occupation = [[ақын]], [[жазушы]]
| nationality = [[қазақ]]
}}

'''Молдағалиев Жұбан'''  (05.10.1920 – 1988) – ақын, [[Қазақстанның Халық жазушысы]] (1985), [[КСРО мемлекеттік сыйлығының лауреаты]] (1978). 

Молдағалиев Жұбан - [[Батыс Қазақстан облысы]] бұр. Тайпақ ауданы, Жыланды ауылында дүниеге келген. [[1940]] жылы Орал ауылшаруашылық техникумын бітіріп, 1940 – 47 жылдары әскер қатарында болды. [[Ұлы Отан соғысы|Ұлы Отан соғысына]] қатысқан. 1948 – 52 жылдары «[[Жас Алаш (үнжария)|Лениншіл жас]]», «[[Қазақ әдебиеті]]» газеттерінде жауапты қызметкер атқарған. 1958 – 63 ж «Жұлдыз» журналының бас редакторы болған. Бірнеше жыл [[Қазақстан Жазушылар Одағы]]н басқарды. [[КСРО]] Министрлер Кеңесі жанындағы әдебиет, көркем өнер және арихитектура саласындағы Лениндік және Мемлекеттік сыйлықтар жөніндегі комитетінің, «Новый мир» журналының редколлегиясының және библиотека «Библиотека почта» басылымы редколлегиясының мүшесі болды. 1949 жылы алғашқы жыр жинағы «Жеңіс жырлары» шықты. Содан бергі уақытта 60 -тан астам кітабы, әр кезеңде қазақ және орыс тілдерінде таңдамалы шығармаларының бірнеше томдары жарық көрді. [[1970]] жылы Қазақстанның Мемлекеттік сыйлығының, содан кейін КСРО қорғаныс Министірлігі сыйлығының лауреаты атанды және А. Фадеев атындағы алтын медальды иеленді.

Жұбан — өзінің атақты "Мен — қазақпын" деп аталатын поэмасымен қазақ әдебиетінің ірі тұлғасына айналған, отансүйгіштік жырларымен халық жүрегінен орын тепкен ақын. Ол — Ұлы Отан соғысы жылдарында келген ұрпақтың ірі талантты өкілдерінің бірі. Бұл жылдары жыр әлеміне келген ақындар шығармашылығында Отанға деген ерекше махаббат, халықты ерлікке шақыру, жеңіске деген үлкен сенім жатты. Сондай-ақ азаматтық намыс, кек, елге, жерге деген сағынышқа толы болды. Осы ерекшеліктер Жұбан Молдағалиевтің [[1949]] жылғы "Жеңіс жырлары" кітабында анық байқалады
Ж. Молдағалиевтің ақындық даңқын көтеріп, оның есімін әдебиет әлеміне енгізген шығармасы — "Мен — қазақпын" поэмасы (1964). Бұл поэмада ақын қазақ халқының өткен өмірі мен тағдыры жайлы лирикалық-публицистикалық стильде толғана жырлады. Қазақ халқының ұлттық ерекшеліктерін ашуда, оның ерлік дәстүрі, туған жер мен ел, оның байлығы, адамдары жайлы асқақтата көркемдеп жырлай білді. 

Мен — қазақпын, мың өліп, мың тірілген,
 
Жөргегімде табыстым мұң тілімен. 

Жылағанда жүрегім күн тұтылып, 

Қуанғанда күлкімнен түн түрілген.
 
Мен — қазақпын, ажалсыз анамын мен,
 
Құрсағыма сыйдырам даланы мен. 

Пәк сәбимін бесікте уілдеген 

Дәуірлермен құрдаспын, данамын мен, — деген өлең жолдарынан-ақ ақынның қазақтық азаматтық, патриоттық намысын бірден танимыз. Өзінің "қазақ" екенін ағынан жарыла ерекше шабытпен жырлауы — оның ерлігінің бір көрінісі десек қателеспейміз.

[[Санат:Қазақ ақындары]]
[[Санат:Қазақ жазушылары]]
[[Санат:1920 жылы туғандар]]
[[Санат:1988 жылы қайтыс болғандар]]

[[ru:Мулдагалиев, Джубан]]
