'''Дербісәлин Әнуар Жақсығалиұлы''' (18.2.1929, [[Ақтөбе облысы]] Ойыл ауданы Қызылжар ауылы – 4.7.1986, [[Алматы]] қаласы) – филология ғылымдарының докторы (1969), Қазақстан Ғылым Академиясының корр. мүшесі (1983). ҚазПИ-ді (1950, қазіргі ҚазҰПУ) бітірген. <br />
<br />
Ойыл орта мектебінің мұғалімі (1950–51), Қазақстан Ғылым Академиясының Тіл және әдебиет институтының аспиранты (1951–54), Педагогика ғылыми-зерттеу институтында аға ғылым қызметкер (1955–58), Әдебиет және өнер институтында аға ғылым қызметкер (1958–76), бөлім меңгерушісі (1977–86) қызметтерін атқарған. Ғылыми-зерттеу еңбектері, негізінен, 19 ғ-дың аяғы мен 20 ғ-дың басындағы қазақ әдебиеті тарихының мәселелеріне арналған. Сондай-ақ түркі жазба ескерткіштері мен қазақ ақын-жырауларының әдеби мұрасы туралы зерттеу еңбектердің авторы. ''[[Асан Қайғы]], [[Қазтуған]], [[Доспанбет]], [[Шалкиіз]], [[Жиембет]], [[Бұқар]], [[Шал]], [[Көтеш]], [[Абай]], [[Ыбырай]]'', т.б. ақын-жыраулардың әдеби мұраларын, «[[Оғызнаме]]», «[[Мұхаббатнаме]]», «[[Қорқыт ата кітабы]]» сияқты көне қазыналарды зерттеуге елеулі еңбек сіңірді. «Октябрь алдындағы қазақ әдебиетінің (1990–1917 ж.) даму жолдары» деген тақырыпта докторы диссертация қорғаған.
