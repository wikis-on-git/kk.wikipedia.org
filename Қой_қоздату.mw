'''ҚОЙ ҚОЗДАТУ''' – төлдейтін [[мал|малдың]] санына және төлдеу мерзіміне ([[қыс]] не көктем) байланысты атқарылатын шаралар.<br />
[[Шаруашылық|Шаруашылықтарда]] күйек алу жоспарлы түрде жүргізіліп, белгілі бір мерзімде арнайы дайындалған қораларда өтеді. [[Қой]] қоздайтын орын жылы (темп-ра 12ӘС-тан жоғары), жарық болуы керек. <br />
Төлдеуге 2 – 3 [[күн]] қалғанда саулықтар [[қой]] қорада не оған жақын жерде бөлек ұсталынады. Қозының шаранасы өздігінен жарылмаса, оны жарып, аузын, танауын тазартады. Кіндігі үзілмесе, қозының денесінен 8 – 10 см жерден кесіп, 2 – 3 см жерден жіппен байлап, [[йод]] жағады. <br />
Шуы 5 – 6 [[Сағат|сағатта]] түспей кешіксе және жатырынан сұйықтық аға бастаса, дәрігерлік жәрдем көрсетіледі. Қоздаған қойдың жатын орнын тазартып, желінін, тірсегін 3 – 4% сода ерітіндісі қосылған жылы [[су|сумен]] жуады. Қозыны туғаннан кейін 20 – 30 минуттан кейін тойғызып емізеді. <br />
Шала туған, егіз, енесі алмаған не жарытпаған қозылар, арық саулықтар арнайы бақылауға алынады. Жаңа төлдеген саулыққа 1,5 сағ-тан кейін 1 – 1,5 л жылы су береді. Ал 2 – 3 сағ-тан соң сусыны қанғанша суғарады. Төлдеген [[мал|малға]] құнарлы жем-шөп беріледі. 2 – 4 [[тәулік|тәуліктен]] кейін, қозыларды енесімен бірге топтап, сақмандарға бөледі.<br />
''Ж. Абсатов''
