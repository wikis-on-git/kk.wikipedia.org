Золотарев Теодор Лазаревич (16.8.1904, Украина, Одесса обл. Гросулово с. – 10.4.1966, [[Ресей]], [[Мәскеу]] қ.) – тех. ғыл. докт. (1937), проф. (1935), [[Қазақстан]] ҒА-ның акад. (1963). [[Грузия]] политех. ин-тын бітірген (1927). Әзербайжанда инж. жұмыста болды. [[Әзербайжан]] [[мұнай]] ин-тында доцент, кафедра меңгерушісі (1927–32), Бүкілодақтық энергет. және электр ст-лары ғыл.-зерт. ин-тында (Мәскеу қ.) гидроэнергет. ресурстар тобының жетекшісі, КСРО ҒА-ның Су ш. мәселелері секциясы төрағасының орынбасары, төрағасы, КСРО Электр ст-лары халкоматында оқу орындары бас басқармасының бастығы, Мәскеу энергет. ин-тында доцент, кафедра меңгерушісі, декан, директордың орынбасары (1932–62), Қазақ энергет. ғыл-зерт. ин-тында бөлім меңгерушісі (1963–66) қызметтерін атқарды. Негізгі ғыл. еңбектері гидроэнергет. және су ш. салаларына арналған. З. еліміздің ірі өзендерін кешенді түрде пайдалану жолдарын, гидротехниканың теор. негіздерін зерттеді, су электр ст-ларының гидродинамикалық моделін жасады. «[[Құрмет Белгісі]]» орденімен және медальдармен марапатталған.
