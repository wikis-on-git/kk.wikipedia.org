'''Қазақстан Республикасының Президенттік мәдениет орталығы''' - Астана қаласында орналасқан.

Қазақстан Республикасы Президенті Н. Ә. Назарбаевтің ұсынысы бойынша «жаңа астананың мәдени және рухани кейпін арттыру, үлкен қоғамның Қазақстан халқының тарихи мұрасымен, оның әлемдік мәдениет пен өнер саласындағы жетістіктерімен  танысуы мақсатында (Қазақстан Республикасы Үкіметінің қаулысы 2000 жылдың 27 қазанынан №1620) «Қазақстан Республикасының Мемлекеттік мұражайы» және «С. Сейфуллин атындағы Республикалық бұқаралық кітапхана» екі республикалық мекеменің бірігуі арқылы құрылған.

Қазақстан Республикасының Президенттік мәдениет орталығы Астана қаласындағы екі ірі жол торабы Республика даңғылы мен А. Бараев көшелерінің қиылысында орналасқан.

Қазақстан Республикасының Президенттік мәдениет орталығының жалпы ауданы – 20315,0 шаршы шақырым.

Бұл - Астана сәулетінде зәулім ғимараттардың бірі. Қазақстан Республикасының Президенттік мәдениет орталығы үлкен биіктіктен қазақ халқының мәдениетіне тән, сәулелері әлемнің төрт бұрышына таралатын дөңгелек ретінде көрінеді.

Бүкіл сәулет композициясының осьтік орталығы радиусы 19,5м, ғимаратқа түркілік сипат беретін, 16 метрлік күмбезбен бекітілген 5 қабатты мұражай болып  табылады. Күмбездің жоғарғы жағы бірінші қабаттың еденінен деңгейінде орналасқан.

Қазақстан Республикасының Президенттік мәдениет орталығы – бұл ерекше орталық, мұнда келесі құрылымдық бөлімдер бар:

* Қазақстан республикасы мемлекеттігі тарихының Мұражайы.
* Ғылыми кітапхана
* Қазақстан Республикасының мемлекеттілігі мен президенттілігі институтының тарихын  зерттеу Ғылыми Орталығы.
* Концерттік зал – ұлттық дәстүр Театры
* «Қазақстан музейлері» журналы баспасының орталығы

Қазақстан Республикасының Президенттік мәдениет орталығы Қазақстандағы жалғыз мәдени-ағарту мекемесі болып табылады, мұнда:
* қазақ халқының тарихы мен рухы насихатталады
* қазақ мемлекеттігінің қалыптасуының тарихи оқиғалары анықталып, Қазақстан Республикасы президенттілігі институтының пайда болуы мен гүлденуінің қазіргі тарихының фактілері мен дәйектемелері анықталынады.
* Қазақ этносының Евразия  кең даласының ұлы халқы ретінде қалыптасуының ретротарихының аса құнды мәліметтері мен коллекциялары көрсетіледі.
* Қазақстан Республикасының Бірінші Президенті Н. Ә. Назарбаевтың көпқырлы және жемісті шығармашылығының құжаттары мен тарихи материалдары арқылы азаматтық қоғамда көпұлтты және көпконфессионалды қазақ халқының бірігуі, ұлтаралық келісім, бейбітшілік пен толеранттылық  объектендіріледі.

Қазақстан Республикасының Президенттік мәдениет орталығы өзінің әртүрлі және әржақты шығармашылығы арқылы тарихи шыңдыққа, қазақ халқының дәстүрлі  және әлем әдебиетінің  гуманистік құндылықтарына сілтейді және өзінің алдындағы барлық мақсаттарын жүзеге асыруға және бұл салада еңбек ететін барлық ұйымдар мен мекемелер, қорлар мен агенттіліктермен ынтымақтастыққа келуге дайын. 

[[Санат:Қазақстан мұражайлары]]
