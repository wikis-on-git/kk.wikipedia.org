[[Қазақстан]] ауыр атлеттерінің орасан зор табысын көпшілік Қайрат Тұрлықановтың есімімен байланыстырады. Қайрат Болатұлы осы сала тізгінін ұстаған кезден бастап, ескі дәстүр қайта жаңғырып, қазақ ұл-қыздары биік белестерді бағындыра бастады.
* 1996 жылы Атлантада атақты Анатолий Храпатый алтын алғаннан кейін еліміздің ауыр атлетикасы біраз құлдырап қалған болатын. 
* 2004 жылы Афины Олимпиадасында күміс медальді қанжығаға байлады (Сергей Филимонов)
* 2005, 2006 жж әлем чемпионаттарында Қазақ елінің әнұраны шырқалды. Екі ретінде де Илья Ильин алдына жан салмады. 
* 2008 жылы Қытай астанасында ауыр атлеттер 1 алтын, 2 күміс және 1 қола медальді олжалап, айды аспанға шығарды. Илья Ильин алтын алса, Алла Важенина мен Ирина Некрасова күміске қол созды. Қола медаль Мария Грабовецкаяның еншісінде. 
* Ал 2009 жылы Талдықорған қаласында тұсауы кесілген Азия чемпионатында жерлестеріміз 4 алтын және 3 қола медальді олжалады. 
* 2009 жылы қарашада аяқталған Кореяның Гоянг қаласында ауыр атлетикадан кезекті әлем біріншілігінде қазақ ауыр атлеттері әлемдік сенсация жасады.  4 алтын, 1 қола жүлдеге (кіші жүлделерді есептемегенде) ие болған Қазақстан  құрамасы Ресей, Корея, Иран, Түркия, Армения, Болгария сынды елдерді төменгі сатыға сырғытып, әлемдегі Қытайдан кейінгі алпауытқа айналды. Алтын алғандар - Зүлфия Чиншанло (53 кг), Майя Манеза (63 кг), Владимир Седов (94 кг) және [[Светлана Подобедова]] (75 кг), ал қоламен келген - Владимир Кузнецов (77 кг).

==Қызық деректер==
* 2005 жылғы әлем чемпионы Илья Ильин бұл жетістігінен кейін әлемдегі ең жас әлем чемпионы ретінде (17 жасында) «[[Гиннес рекордтар кітабына]]» енді.
* 2009 жылғы әлем чемпионы Зүлфия бұл жетістігінен кейін әлемдегі ең жас әлем чемпионы ретінде (Чин Шан Ло  1993 жылы 25 шілде күні дүниеге келген) «[[Гиннес рекордтар кітабына]]» енді.
* 2009 жылғы әлем чемпионы Светлана Подобедова қос сайыстың әр қайсысында  абсолютті әлем рекордын жаңартты.

== Тағы қараңыз ==

* [[Қазақстандағы ауыр атлетика]]

[[Санат:Ауыр атлетика]]
