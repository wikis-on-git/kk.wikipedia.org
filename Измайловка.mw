Измайловка – ежелгі дәуір обаларының орны. [[Шығыс Қазақстан]] обл. Ұлан ауд. [[Бесқұдық]] а-нан 7 км солт.-батысқа қарай, [[Ертіс]] өз. жағалауынан 2 км жерде орналасқан. 1980–82 ж. [[Шульба]] археол. экспедициясы зерттеген. Обадан 30-ға жуық заттардың табылуы обаның қола дәуірінен ерте темір дәуіріне өту кезеңінде орнатылғанын аңғартады. Табылған заттарға орай И. екіге бөлінеді. Біріншісі тас жәшіктерден тұрады. Онда мүрделер екі бүктелген қалпы бастары батысқа қарата жерленген. Ал екіншісі күрделі жерлеу түріне жатады. Обадан табылған негізгі мүліктер – Орт. Қазақстандағы [[Беғазы-Дәндібай]] мәдениеті және Оңт. [[Сібірдегі – Қарасу]] [[мәдениеті]] ескерткіштеріне ұқсас өрнекті қыш ыдыстар. Заттардың қалған бөлігін ат әбзелдері – ауыздық, найзаның ұшы, біз, қашау, т.б. құрайды. Табылған заттай деректер б.з.б. 9–7 ғ-ларға жатады және олардың құндылығы – жергілікті тұрғындар өмірінің соңғы қола дәуірінен темір дәуіріне өту сатысын көрсетеді.
