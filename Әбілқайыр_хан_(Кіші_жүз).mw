{{Infobox Monarch
| name            = Әбілқайыр хан
| title           = [[Кіші жүз]] ханы
| image           = [[Сурет:Abilkhayr.jpg|200px|Әбілқайыр хан]]
| caption         = 
| reign           = [[1718]]—[[1748]]
| coronation      = [[1718]]
| othertitles     =
| full name       = Әбілқайыр
| predecessor     = 
| successor       =  
| suc-type        =
| heir            =
| queen           =
| consort         =
| issue           = 
| royal house     = [[Орыс хан]] үйі
| royal anthem    =
| father          = 
| mother          = 
| date of birth   = 
| place of birth  =
| date of death   =  
| place of death  = 
| date of burial  = 
| place of burial = 
| notes           = 
|}}
'''Әбілқайыр хан''' ([[1718]]—[[1748]] жж. билік құрған) — [[Кіші жүз]] ханы. [[Шыңғыс хан]]ның он бесінші ұрпағы.

[[1710]] ж. [[Қарақұм]]дағы халық жиынында жас Әбілқайыр [[Кіші жүз]] әскерінің қолбасшысы және хан болып сайланды, ал түмен басы болып атақты батыр Бөгенбай тағайындалды.

[[18 ғ.]] қазақ халқы үшін ел басына күн туған кезең болды, жоңғарлар тарапынан болатын шабуылдар халықты көп күйзеліскке ұшыратты. Әбілқайыр бұл сұрапыл соғыста жанкештілік танытты. Ол бабаларының иелігінде болған Сайрам, [[Түркістан]] және [[Ташкент]] қалаларын қорғау жолында ерен ерлігімен көзге түсті. Бұл қалалар [[жоңғарлар]]дың қоршауында қалған кезде, тең емес ұрыста анасы мен әйелі тұтқынға түскен соң, Әбілқайыр хан шегінуге мәжбүр болды. [[1718]] жылы [[Аякөз]]де Әбілқайыр мен [[Қайып хан|Қайып]] 30 мыңдық әскері жоңғарлармен қанды шайқас жүргізді.

Әбілқайыр жастайынан батылдығымен танылып, дарынды әскербасы және білгір саясаткер болды. [[1726]] ж. үш жүздің қазақтары бас қосқан құрылтайда билер мен батырлар бірауыздан Әбілқайырды [[Қазақ хандығы]] әскерінің бас қолбасшысы етіп сайлады. Ал, Әбілқайырдың хандық дәрежеге қалай жеткендігін [[1736]] ж. оның Ордасына келген ағылшын суретшісі [[Джон Кэстль]] былайша түйіндейді:
<blockquote style="border: 1px solid blue; padding: 0.5em 0.8em;">Ол зор тұлғалы, сымбатты, аппақ жүзі қызыл шырайлы, түсі сондай жылы кісі, сонымен қатар зор денсаулық пен қайрат-күш иесі, садақ тартуға келгенде шынымен-ақ бүкіл ұлтта оған тең келетін кісі жоқ. Хан болмай тұрып, ол сұлтан ғана болатын, оның барлық балалары да осы лауазымды алып жүр. Жоңғар қалмақтарымен болған соғыста олардың басшысы қонтайшыны өз қолымен тұтқынға алғаннан кейін… Кіші орда оны хан сайлады
</blockquote>.

Әскербасы Әбілқайыр халық жасақтарында қыруар істер атқарды, соғысу қабілетін жоғары деңгейге көтерді және қарулы күштерде адамгершілік рух пен патриотизмді марапаттап отырды. [[1728]] ж. қазақ әскері жеңіске қол жеткізді. Бұл шайқастар [[Ұлытау]] тауларында, Қарасиыр жері мен [[Бұланты]] өзенінің бойында болды, мұнда қазақтар қонтайшының ұлы ұлы басқаратын экспедициялық корпусты талқандады. Бұл жеңістен кейін халық көкейінде жеңіліске қол жеткізуге болады деген сенім ұялады. Басқыншыларға қарсы халық жұмыла көтерілді.

Алайда бұл жеңілістен кейін де жау әлі күшті күйінде қалды. Жағдайға қанық Әбілқайыр жаңа шабуыл бастады. [[1730]] ж. көктемде [[Балқаш]]тың оңтүстік шығысындағы [[Итішпес]] елді мекенінде Әбілқайыр бастаған қазақ әскері жауларды тағы талқандады. [[Жоңғарлар]]ға қарсы жүз жылдық соғыста қазақ халқы өзгерісті кезеңге аяқ басты, жеңіске бір табан жақындағандай болды.

Алайда дәл осы кезеңде Болат хан қаза табады. Сондықтан да басқа ханды тағайындау төңірегінде сауал туындайды. Қат-қабат келген жағдайларға байланысты, [[Болат хан]]ның жас ұлы [[Әбілмәмбет хан]] сайланды. Билік басына келген жаңа ханды Әбілқайыр құптамай, бас сардар атағынан бас тартып, өз әскерімен [[Кіші жүз]]ге келеді. Осыдан соң біріктірілген қазақ халқының жасақтары ыдырай бастады.

Күллі қазақтың әскері ыдыраған соң, әр жүз жаудан жеке өзі қорғана бастады. Бұл кезеңде Кіші жүз тұрғындары өте ауыр әскери жағдайға тап болды, төрт жағынан бірдей қоршаған жаудың қыспағында қалды. Тығырыққа тірелген Әбілқайыр [[Ресей]]ден көмек сұрауға мәжбүр болды. [[Ресей]]дің қоластына еніп, жан сақтап қалу үшін Әбілқайыр [[1730]] ж. күзінде елші жібереді.

[[1731]] ж. [[Ресей]] қарамағына кіргендігі жөнінде ант берді. Бұл антты [[1738]], [[1740]], [[1742]] жж. қайталады. Ант беру арқылы ол [[Ресей]]мен тату тұруды, оның қарамағына өткен [[башқұрттар]] мен Еділ [[қалмақтар]]ының қазақ қоныстарына шапқыншылығын тоқтатуды, [[Ресей]]дің көмегімен жоңғар қалмақтарының қол астында қалған қазақ жері мен қалаларын қайтарып алуды, империя әкімшілігіне сүйеніп, қазақ арасындағы беделін арттырып, үш жүздің басын біріктіріп өзі билеуді, хандықты балаларына сайлау тәртібімен емес, мұрагерлік жолымен қалдыруды көздеді. Сөйтіп ол жеке мүддесімен бірге халықты апаттан сақтауды да ойлады.

Алайда [[Ресей]] саясаты да тереңде жатты. Империя қазақ жерін бүтіндей отарлауды ойлады. Әбілқайыр [[Петербор]] сарайы мен оның [[Орынбор]] әкімшілігінің саясатын дер кезінде түсінді. Ханның өз ұлы Қожахметті аманаттан қайтарып алудағы [[Ресей]] әкімдерімен тартысы, императрицалар Анна Ивановнаның, кейіннен Елизавета Петровнаның талаптарына мойынсұнбауы, [[Кіші жүз]]де дербес саясат жүргізуге тырысуы, ел тәуелсіздігін сақтау бағытындағы шаралары отаршылдықтың барлық көріністеріне қарсылығын байқатады.

Орыс үкіметімен әр түрлі қатынастарды үзбей, Әбілқайыр сонымен қатар, жоңғар қоңтайшысы Қалдан Серенмен (пэренмен) астыртын байланыста болды. Жоңғар шапқыншылығы әлсіреген сайын [[Ресей]]ден бойын аулақ салуға тырысты. [[1740]] ж. [[Хиуа]]ны басып алып, аз уақыт осында хан атанды. Бірақ [[Иран]]ның [[Нәдір шах]]ынан ығысып, тастап шығуға мәжбүр болды. Әбілқайыр үш жүздің қадірлі билерімен, белгілі батырларымен, саяси қайраткерлерімен тығыз қарым-қатынас жасады. Өзінен жас, беделі өсіп келе жатқан [[Абылай хан|Абылай]]мен әр кезде түсінісе білді. [[Абылай хан|Абылай]]дың бір әйелі Қарашаш — Әбілқайырдың қызы.

[[Кіші жүз]] ханы ретінде оның саясатында қайшылықтар да бар. Қазақ даласын отарлаудың тірегі болған [[Ор]] бекінісін салуды өзі ұсынды. [[1737]]—[[1738|38]] жылғы башқұрт халқының отаршылдық езгіге қарсы көтерілісін басуға қатысуы туысқан екі елдің қарым-қатынасын шиеленістірді. Әбілқайырдың дербестігі мен қазақ даласына жайылып кеткен атағы кейбір сұлтандарға ұнамады. Солардың бірі — [[Орта жүз]]дің сұлтаны Барақ [[Ор]] бекінісінен қайтып келе жатқан Әбілқайырмен ен далада кездесіп қалып, оны өлтіреді. Ханның серіктері де сол жерде қаза тапқан. Бірақ Барақ Әбілқайырды «орысшылдығы» үшін емес, өзінің жеке басының мүдделерін көздеп «қарақшылық» іске барған еді.

Әбілқайырдың моласы [[Қабырға]] өзенінің [[Ұлқұяқ]]қа құятын тұсында, [[Торғай]] қаласынан 80 шақырым жерде. Кейін бұл ара хан моласы аталды.

{{Kazakh Khans}}

[[en:Abul Khair Khan]]
[[ru:Абулхаир хан]]
