'''Бату хан''', ({{lang-mn|Бат Хаан}}, {{lang-zh|拔都可汗}}) '''Батый''', '''Сайын хан''' (1208—1255) — Алтын Орданың негізін калаған хан (1227 — 55), колбасшы. Шыңғыс ханның немересі, шешесі — коңырат Елші ноянның қызы Кочу хатун. Б. 1227 ж. Жошы өлгеннен кейін Шыңғыс ханның ұйғарымымен әкесінің ұлысына хан болды. 1229 ж. Үгедейді моңғол империясының ұлы ханы сайлаған Қарақорымдағы Құрылтай жиналысына катысты. 1236 — 42 ж. біріккен үлы хандық әскерінің Русь пен Шығыс Еуропаға жорығына қолбасшылық етті. Жошы ұлысын Ертістен Дунайға дейінгі байтак өлкені алып жатқан Алтын Орда мемлекетіне айналдырды. 1251 ж. Онон өз. бойында өткен Құрылтай жиналысында Б-дың қолдауымен Мөңке ұлы хан болып сайланды. Батудың 26 әйелі, Сартақ, Тоқан, Әбуқан, Улақшы есімді 4 ұлы болған. Б. Еділдің сағасынадағы (Ахтуба алқабы) аралдарының бірінде орналасқан Сарай қ-нда жерленген.
