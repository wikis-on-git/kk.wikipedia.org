'''Шинжяң Ұйғыр Аутономиялық Районы''' ({{lang-ug| شىنجاڭ ئۇيغۇر ئاپتونوم رايونى }} / Shinjang Uyghur Aptonom Rayoni; {{lang-zh|新疆维吾尔自治区}} {{Lang-zh-pinyin|Xīnjiāng Wéiwú'ěr Zìzhìqū}}.
Қысқаша '''ШҰАР''', '''Шинжяң'''; {{lang-ug|شىنجاڭ}}; {{zh-cpw |c=新疆 |p=Xīnjiāng |w=Hsin<sup>1</sup>-chiang<sup>1</sup>}}; [[Пошталық қытай жазуы|поштада]]: '''Sinkiang''') — [[Қытай|Қытай Халық Республикасының]] Солтүстік-Батыс өңіріндегі орналасқан аутономиялық район.

== Тарихы ==
Негізгі атауы «Шығыс Түркістан». Қазір Қытай өкіметі саяси нараздық себептерінен «Шығыс Түркістан» деген атау қолдануына тиым салынған. Бұрын Хән тарихнамаларында «Батыс өңір» делініп келген бұл тұсқа Шинжяң (Жаңа аумақ) деген ат 1877 ж. Чиң үкіметі кеңесші амбы етіп тағайындаған Зо Зұңтаң жағынан берілген болатын.

Байырғы [[Жібек Жолы|Ұлы Жібек Жолында]] жатақан Шинжяңның ерте заман мәдениет жұрттары, мыңүйлері, архитектуралары, қабірлері, петроглифтерінен ірілері 300-ге таяу. Бұдан сырт 22 жаратылыстық қорық бар. Ертедегі қала қалдықтарының ішінде ең атақтылары Ярғұл, Едіқұт, Кроран, Көтең, Шаты қала харабалары. Шатыдағы қала ойраны алғашында Үйсіндерге жазғы астана, артынан [[Түрік қағандығы]] маңызды қала болып, [[Шыңғыс хан]] жағынан күйретілген.

== Жоғрапиясы ==
[[Еуразия]] құрлығының кіндігінде жатқан Шинжяңның жер аумағы {{formatnum:1660000}} km<sup>2</sup> астам. Яғни бүкіл Қытай аумағының алтыдан бірін ұстайды. Шет елдермен шекара желісі {{formatnum:5400}} km асады. Солтүстігінде [[Алтай]], ортасында Тәңір (Тяншан), оңтүстігінде [[Коинлон]] таулары тұр. Тәңіртаудің солтүстігінде Жоңғар, оңтүстігінде Тарым ойпаты бар. 750 неше өзені бар Шинжяңнің жер беті суының жылдық ағыс мөлшері {{formatnum:88400000000}} m<sup>3</sup>. Өзендері ішінде ең үлкені [[Іле]] мен [[Ертіс]]. Қалғандары ([[Тарым]], [[Қарашәрі]], [[Үліңгір]], [[Манас]] сықылдылар) орташа не шағын өзендер. Ұзындығы {{formatnum:2179}} km келетін Тарым ертеде [[Лоп көлі]]не құяды екен. Қазір [[Тітіма көлі]] не де жетпейді. Оның орта шенін бітік тораңғы орманы жапқан. Шинжяң асқарларында {{formatnum:18600}}-ден астам мұздық бар. Аумағы 1 km<sup>2</sup> асатын көлінің саны 139.

Тұшшы көл Бағраштан жылына мың тоннадан астам балық ауланады. Бағраш қамысқа да бай. Айдынкөл теңіз деңгейінен 155 метр төменде жатыр. Боғда көлі теңіз деңгейінен екі мың метрдей биікте тұр. Солтүстік Шинжяңда бұдан сырт Сайрам, Қанас секілді тамаша көлдер бар. Қытайдағы ең үлкен ойпат — Тарым ойпаты. Екінші үлкен ойпат — Жоңғар ойпаты. 380 мың шаршы шақырымдық бұл ойпаттың ортасында Құбының құмы жатыр.Қытайдағы шөлдіктің 60 пайызы (430 мың 400 шаршы шақырымы) Шинжяңда. Қытайдағы екінші үлкен ({{formatnum:48800}} km<sup>2</sup>) шөл жоңғар кіндігіндегі [[Құрбантүнгіт]].

== Экономикасы ==
Шинжяңда күн сәулесінің түсуі 3400 сағатқа шейін барады.

Шинжяңның 37,8 % жері ғана ауыл, орман, мал шаруашылықтарына істетіледі. Егістік жері кісі басына 3,13 мудан (1 гектар = 15 му) тура келеді. Орманды жер {{formatnum:1978000}} гектар. Пайдалануға болатын табиғи жайылым 51 миллион 310 мың гектардай. Шинжяң — құрғақ, жауын-шашыны аз, ауа райы құбылмалы өлке.

Шинжяңның кен қоры мол, кен түрі көп (138-ден астам). Оның 26 түрі қоры жағынан Қытай бойынша алғы бес орынның ішінде. Алтайдың алтыны, жақұты, шырымталы әлемге әйгілі.

Бұл өлкеде жанарзаттық (мұнай, табиғи газ, көмір, майлытас, шымтезек, т.б.)кен өнімдерінің де қоры өте мол. Мұнай байлығы {{formatnum:20860000000}} тонна, тәбиғи газ байлығы {{formatnum:10300000000000}} m<sup>3</sup> деп мөлшерленуде. Бұл Қытайда 2-ші, 1-ші орындарға тән деген сөз.

Шинжяңда, төрт түліктен сырт, 700 дей омыртқалы хайуандар өмір сүреді. Оның ішінде жуан тұмсық бөкен,қарабай,ақиық сияқты сирек түрлер де бар. Мұнда өсетін {{formatnum:3569}} түрлі өсімдіктің ішінде 100-ге жуығы (жабайы кендір, көксағыз, сасыр, ақжүрек, алақат, қызылмия, қожашөп, т.б.) құнды дәріліктер.
