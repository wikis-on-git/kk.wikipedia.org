ҚОЖАБАЙ Тоқсанбайұлы (1841, қазіргі [[Қарағанды]] обл. [[Ұлытау]] ауд. Балажезді мекені – 1918, сонда) – [[ақын]]. 
Бауырына басқан Тайлақбай атасынан ерте айрылған бала Қ. 6 – 7 жасында-ақ ауызша мұңлы өлеңдер шығара бастаған.
 [Ауыл] молдасынан сауат ашқан. Баршылық пен жоқшылық, қоғамдағы әлеум. әділетсіздіктер Қ. жырларының өзекті тақырыбына айналды. Ол “Бай болмақ, кедей болмақ – бір Алладан” деген қалыптасқан қағидаға адал еңбек пен қажымас талапты қосады. Қ. “Кел, Қожабай, сөз сөйле заманыңның зарынан” деген толғауында қоғамдағы кереғар құбылыстарға көзқарасын айқын танытса, “Қазақ баласына” атты жырында Сыр бойын жайлаған елдің кәсіп-тіршілігін салыстыра отырып ой түйеді, ел бастаған жақсылардың игі істеріне ризашылығын білдіріп, кейінгілерге үлгі етіп ұсынады. 
Қ-дың [[Амангелді Иманов]]қа хат ретінде жазған жыры болашаққа деген үміт пен жақсы тілекке толы. Ақынның “Ортадан асып барады менің жасым” деген ұзақ толғауы өмір мен өлім, баршылық пен жоқшылық, әділдік пен зұлымдық туралы филос. ой түйетін күрделі туынды. Шығармадан Қ-дың Шығыстың классик. әдебиетімен жақсы таныс болғаны аңғарылады. [[Ақын]] шығармалары хақында ғалым М.Жармұхамедов жүйелі зерттеулер жүргізген.
