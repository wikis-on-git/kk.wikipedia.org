{{Infobox Language
|name=Шағатай
|familycolor=Алтай
|region=[[Орталық Азия]], [[Хорасан]]
|extinct=[[1990]] жылдары
|fam1=[[Алтай тілдері|Алтай]]
|fam2=[[Түркі тілдері|Түркі]]
|fam3=Шағатай
|iso2=chg
|iso3=chg}}

'''Шағатай тілі''' ('''جغتای''' — ''Жағатой''; [[Ұйғыр тілі|ұйғырша]]: '''چاغاتاي''' ''Чағатай''; [[Өзбек тілі|өзбекше]]: '''ﭼىﻐﺎتوي''' ''Чиғатой'') — бір кездері [[Орталық Азия]]да кең таралған, қазір өлі тілге айналған [[түркі тілі]]. «Шағатай» сөзі [[Шағатай ұлысы]]ның атынан келіп шыққан. Шағатай хандығы [[Шыңғыс хан]]ның екінші ұлы [[Шағатай хан]]ның атымен аталған. Осы тілде сөйлеген көптеген [[Шағатай түріктері]] мен [[татарлар]] өздерін Шағатайдың ұрпақтарына жатқызған.

== Тарихы ==
Шағатай тілі [[Араб әліпбиі]]н пайдаланған өте дамыған мәдени тіл болған. Оның сөз қорында [[Араб тілі|араб]] және [[Парсы тілі|парсы]] тілдерінен кірген сөздер өте көп болған. Сонымен бірге оған көшпенді [[Түркі тілдері|түркілердің]] тілі де қатты ықпал еткен. Сол себепті шағатай тілі Орталық Азияның халықаралық тілі ретінде қолданылған. Шағатай тілінің тарихын үш кезеңге бөлуге болады:
:# Бастапқы шағатай кезеңі 1400—1465
:# Классикалық шағатай кезеңі 1465—1600
:# Кейінгі шағатай кезеңі 1600—1921

Бастапқы шағатай кезеңінде тілдің морфологиясында көне жалғаулар көп ұшырасады. Класикалық кезеңі Мір [[Әлішер Науаи]]дың алғашқы диуанының жарыққа шығуымен басталады, әрі шағатай тілінің гүлденуі осы кезеңнің тұсында болады. Үшінші кезеңде шағатай тілінің дамуы екі жолмен жүре бастайды: біріншісі Науаидың классикалық тілін сақтап қалуға тырысу болса, екінші жолы жаңа түркі тілдерінің ықпалын қабылдап даму болды.

Шағатай тілінің гүлденуі [[Ақсақ Темір]] әулетінің кезінде орын алады. [[Ақсақ Темір]]дің өзінің өмірбаяны мен оның ұрпағы, [[Моғол империясы]]ның негізін қалаушы [[Бабыр]]дың атақты [[Бабырнама]]сы шағатай түркі тілінде жазылған. 20-шы ғасырдың басында кеңес үкіметінің [[Орталық Азия]]да жүргізген өзгерістеріне дейін шағатай тілі жалпыға бірдей әдеби тілі болып қала берді.

Қазіргі түркі тілдерінің ішіндегі шағатай тіліне ең жақындары — [[Өзбек тілі|өзбек]] және [[Ұйғыр тілі|ұйғыр]] тілдері. Ал өзбектер тіпті өзбек тілі тікелей шағатай тілінен өрбіген, ал шағатай әдебиеті өзбек әдебиетінің бір бөлігі деп қарастырады. 1921 жылдан бастап Өзбекістанда шағатай тілінің орнына өзбек тілі (сол кезде қыпшақ диалектілерінің негізінде) қолданыла бастаған.
'''Берендек'''<ref>Берендек — ежелгі орыс жылнамаларындағы «берендеи» (берінділер) болған шығар?</ref> атты ортағасырлық көшпелі халықтың тілі де зерттей келе шағатай тілі болып шықты.

[http://www.ethnologue.com/show_language.asp?code=tuk Ethnologue] тізімінің дерегі бойынша, [[Ауғаныстан]]да қолданылатын «шағатай тілі» [[түрікмен тілі]]нің «теке» тайпасы диалектінің аты болып шықты. Орталық Азияның басқа жерлеріндегідей, Түрікменстанда да шағатай тілі әдеби тіл ретінде 18-ші ғасырдың аяғына дейін қолданылып, түрікмен тіліне ықпал етіп келді. Бірақ екі тіл түркі тілдерінің екі басқа тармақтарына жататындықтан, олардың арасында елеулі айырмашылықтар да бар.

== Шағатай әдебиеті ==
Шағатай ақындарының ішіндегі ең атақтысы [[Әлішер Науаи]] болып саналады. Сол себепті шағатай тілі «Науаи тілі» деп аталады. Прозалық шығармалардан алғашқы моғол императоры [[Бабыр]] жазған [[Бабырнама]]ны атауға болады. Шағатай тілі қазірге дейін [[Түркия]] университеттерінде зерттеліп, түрік мәдениеті мен тарихының маңызды бөлігі болып саналады.

== Шағатай тілінің оқулықтары ==
* Eckmann, János, ''Chagatay Manual''. (Indiana University publications: Uralic and Altaic series ; 60). Bloomington, Ind. : Indiana University, 1966. — ''Reprinted edition'': Richmond: Curzon Press, 1997, ISBN-10: 0-7007-0860-X ISBN-13: 978-0-7007-0860-4 [http://www.amazon.com/dp/070070860X]
* Bodrogligeti, András J. E., ''A Grammar of Chagatay''. (Languages of the World: Materials ; 155). München: LINCOM Europa, 2001. (Repr. 2007), ISBN 3-89586-563-X [http://www.amazon.de/dp/389586563X]

== Түсініктемелер ==
<references/>

== Сыртқы сілтемелер ==
*[http://tugan-tel.at.tt/meqele/alpamish#h10 Орталық Азиядағы Ресей империялық саясаты] жазған: ''Хасан Бүлент Паксой''

{{Алтай тілдері}}
{{Түркі тілдері}}

[[Санат:Түркі тілдері]]
[[Санат:Өлі тілдер]]
[[Санат:Классикалық тілдер]]

[[br:Tchagataieg]]
[[cv:Чагатай чĕлхи]]
[[de:Tschagataische Sprache]]
[[en:Chagatai language]]
[[fr:Langue tchaghataï]]
[[ja:チャガタイ語]]
[[ro:Limba ciagatai]]
[[ru:Чагатайский язык]]
[[sv:Tjagataiska]]
[[tt:Çağatay tele]]
[[tr:Çağatayca]]
[[zh:察合台語]]
