ҚОЖАКЕНДІР (Dіpsacus) – қожакендір тұқымдасына жататын екі, кейде көп жылдық шөптесін өсімдік. Қазақстанда [[Тобыл]], [[Есіл]], [[Ертіс]] бойы мен [[Ақтөбе]], Торғай, [[Балқаш]] – [[Алакөл]], [[Тарбағатай]], т.б. жерлердегі бұта арасында, тау етегіне таяу белдеулерде, тастақты беткейлерде, тау өзендерінің аңғарларында кең тараған. 4 түрі бар, оның 1 түрі (D. satіvus) Оңт. Қазақстанда арнайы өсіріледі. Биікт. 0,5 – 2 м. Сабағы тік, тікенекті, екі айырланып бұтақтанған. Жапырақ тақтасы қауырсын тәрізді тілімделген, өркенге қарама-қарсы орналасады. Гүлдері шоғырланып орналасады. Сыртқы тостағанша жапырақшасы (жамылғысы) 8 қырлы, ішкісі – 4 қырлы. Маусым – шілде айларында гүлдеп, шілде – тамызда жемісі піседі. Жемісі – жаңғақ. Құрамындағы алкалоидтер дәрі алу үшін пайдаланады. Қ-ді барқыт, драп, т.б. кездемелердің түгін шығару үшін тоқыма өнеркәсібіне қолданады.
