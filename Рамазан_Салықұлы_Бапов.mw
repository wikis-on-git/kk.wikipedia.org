== Бапов Рамазан ==

Рамазан 16.12.1947 жылы Алматыда туған, оның ата тегі Батыс Қазақстан облысы аймағынан. Ол Мәскеудің академиялық хореографиялық  училищені қызыл дипломмен тәмамдады.Училищені аяқтаған соң Рамазан Болгарияның Варна қаласында өткен халықаралық жарысқа қатысады. Ресейдің балеттік өнерін Михаил Барышников, Юрий Владимиров, Ушна Сорокина және басқалар танытты. Осы жарыста Михаил Барышников бірінші, ал Рамазан екінші орынға ие болды. Рамазан Бапов Мәскеудің хореографиялық училищесін бітіргесін Абай атындағы ҚМАОБ театрына жолдама алып, биші-солистікке қабылданды. П.И. Чайковскийдің «Аққу көліндегі» – Зигфрид; «Ұйқыдағы аруында» – Дезире; Л.Ф. Минкустың «Дон Кихотында» –Базиль, Солор; А.Аданның «Жизелінде» – Альберт; А.И. Хачатурянның «Спартагында» – Спартак; Е.Г. Брусиловскийдің «Қозы Көрпеш – Баян сұлуында» – Қозы партияларын атқарды.
Рамазан Баповты көрермендер академиялық биші ретінде, біртуар әртіс деп тани бастады. Алматының опера және балет театрында күлкіге, сықаққа толы, көңілді келген сахналық пантомиманы хореографиялық әдістермен орындау керек-ті. «Бостан-босқа сақтану» («Тщетная предосторожность») балеті Рамазан Баповтың балетмейстрлігімен сахнаға шығарылды. Премьера үлкен жетістікке ие болды.
шеберлігі жоғары мәдениет, талғам биіктігін, мейрімділікті сездіріп, байқатады. 
Рамазан Салықұлы Арам Хауатуряның балетінде өзінің шығар-машылық таңғажайып қырымен көрінді. Балетмейстрлер «Спартак» партиясын әрі қиын, әрі нағыз бақытты рөл деп санайды.
Ол 1973 жылы Батыс Берлиндегі «Қазақ өнерінің апталығына» және АҚШ-та өткізілген Қазақстан күндеріндегі концерттерге қатысты. Гастрөлдік сапарлармен Үндістанда, Иорданияда, Малайзияда, Шри-Ланкада, Сингапурда болды. Рамазан Бапов 1969 жылы Мәскеуде өткен Бүкілодақтық және 1974 жылы Варшавадағы Халықаралық балет әртістері байқауларының лауреаты. Берлиндегі дүниежүзілік жастар мен студенттер фестиваліне, Батыс Берлиндегі қазақ өнері күндеріне қатысты.
Рамазан Бапов үшін үш кезең оның өмірбаянында айрықша қуанышты дәрежеде сақталған. Оған 1973 жылы Қазақ КСР-ның еңбек сіңірген әртісі, 1976 жылы Республикамыздың халық әртісі атақтары берілсе, ал 1979 жылы әртіс үшін Кеңес Одағындағы ең жоғарғы дәрәже – КСРО халық әртісі атағы тапсырылды. Сол жылы ол 32 жасқа енді ғана толғанды.

'''әдебиет'''

*Кожиров Б. "Қазақ елінің атақты музыка өнерпаздары" 2010г
