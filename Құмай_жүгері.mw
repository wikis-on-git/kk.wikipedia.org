'''ҚОНАҚ ЖҮГЕРІ''' '''''(Sorghum)''''' – астық тұқымдасына жататын бір немесе көп жылдық өсімдік. <br />
Тропиктік, субтропиктік және қоңыржай аймақтарда өсетін 50-ге жуық түрі белгілі. [[Қазақстан|Қазақстанда]] егіс алқаптары мен суармалы жерлерде өсетін 5 түрі бар. Жиі кездесетіні – [[құмай]] (S. halepense). Оның биікт. 1 – 1,5 м-дей, сыртқы түрі жүгеріге ұқсас, тамыры жақсы жетілген. [[Жапырақ|Жапырақтары]] ұзын, диам. 1 – 3 см. Көп [[гүл|гүлді]] сыпыртқы гүлшоғырының биікт. 60 см-дей. Әрбір гүлі жарғақ тәрізді екі [[гүл]] қабыршағынан тұрады. Аталығы – үш, аналығы – біреу. [[Маусым]] – [[шілде]] айларында гүлдейді. Жемісі – дән. [[Құмай]] – улы өсімдік, оның құрамында дуррин атты улы глюкозид, синиль қышқылы, сабағында крахмал мен қант бар. Емдік мақсатқа [[Құмай|құмайдың]] көктем мен күзде жиналған сабағы мен тамыры пайдаланылады. Оның судағы тұнбасымен құяң, ревматизм және жүйке ауруларын емдейді. Ертеректе [[құмай]] өсімдігімен мерезді емдеген. Көк шалғынын [[мал]] жайылымы ретінде де пайдалануға болады. Гүлшоғырынан сыпыртқы жасайды, сондай-ақ, қызыл бояу және балауыз алынады. Сабаны қағаз жасауға, ши тоқуға пайдаланылады.<br />
Әдебиет: 
* Жаңабаев Қ., Саудабаев Т., Сейітов И., Өсімдік шаруашылығы өнімдерін өндіру технологиясы, А., 1994.
''Ж. Қожантаева''
