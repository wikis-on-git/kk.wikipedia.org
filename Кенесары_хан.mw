{{Infobox Monarch
| name            = Кене
| title           = Хан
| image           = 
| caption =
| reign = [[1841]]—[[1847|47]]
| coronation = [[1841]]
| othertitles = 
| full name = Кенесары Қасымұлы
| predecessor =
| successor = 
| suc-type =
| heir =
| queen =
| consort = 
| issue =
| royal house =[[Орыс хан]] әулеті
| royal anthem =
| father =Қасым
| mother =
| date of birth =
| place of birth =
| date of death =[[1847]] 
| place of death =[[Томақ]]
| date of burial =[[1847]]
| place of burial =
| notes =
|}}
'''Кене хан''' ('''Кенесары Қасымұлы, Кенесары Қасымов, Кенесары хан, хан Кене''') — қазақтың ең соңғы ханы. [[1841]]—[[1847|47]] жж. билік құрған. Қазақ халқының патшалық [[Ресей]]ге, [[Қоқан хандығы|Қоқан]] және [[Хиуа хандығы|Хиуа]] хандықтарына қарсы жүргізген ұлт-азаттық күресін басқарушы.

Ол өзінің тегі жағынан [[төре]] тұқымынан. Бабасы қазақтың атақты ханы [[Абылай хан|Абылай]]. Арғы аталары [[Шыңғысхан]]ның [[Жошы хан|Жошы]] деген үлкен баласынан тарайды. Абылайдың әйелі қалмақтың [[Хочу мерген]] ноянының қызы [[Топыш]]тан [[Қасым сұлтан]] туады. Кенесары осы Қасым сұлтанның баласы

1822 жылы Ресей өкіметі Кіші жүз бен Орта жүздегі хандық билікті жойып, аға сұлтан мен сұлтан әкімдер билігін енгізеді. Сөйтіп, Ресей өкіметі қазақ елінің ішкі тірлігіне тікелей араласып, өз үстемдіктерін жүргізе бастайды. Осыған қарсы шыққан Кенесары хандық басқару жүйесін қалпына келтіруге күш салады. Ол өз ойын Ресейдің жергілікті әкімшілігіне, сонымен қатар патшаның тікелей өзіне де жеткізеді. Бірақ патша өкіметі Кенесарының талаптарын орындаудан бас тартады. Сондықтан да ол өз мақсатын күшпен жүзеге асыруға кіріседі.

== Көтеріліс ==
[[1827]] ж. бастап [[Абылай хан|Абылай]]дың ұрпақтары қазақ хандығын патшалық [[Ресей]] езгісінен босату жолындағы күресте белсенділік танытты. Кенесарының әкесі Қасым мен үлкен ағасы Саржан бастаған жасақтар орыс ауылдары мен керуендеріне шабуыл жасап тұрды, қазақ ауылдарын отарлық бұғаудан босатты.

Міне солардың жолын жалғастырушы Кенесары Қасымов та мемлекет тәуелсіздігінің өте маңызды іс екенін халық санасына құюда қыруар еңбектер атқарды. Мемлекет мүддесін қорғау жолында жауды жеңіп, тәуелсіздікке қол жеткізу үшін халықты біліктілікпен басқару көп септігін тигізетінін ол жете түсінді. Кенесары Қасымов өз айналасына ең адал кеңесшілер мен батырларды, халық арасынан отарлық езгіге қарсы ең беделді, белсенді азаматтарды топтастыра білді.

Кенесары қолы алғашқы әрекетін [[1838]] ж. көктемінде [[Ақмола]] бекінісін қоршап, өртеуден бастады. Қамал бастығы әскери старшина Карбышев пен [[Ақмола]] аумағының [[аға сұлтан]]ы [[Құдаймендин, Қоңырқұлжа|Қоңырқұлжа Құдаймендин]] төнген ажалдан құтылып кетті. Кенесары енді [[Торғай]]ға бет бұрды. Кенесары Қасымов патша өкілдеріне жазған хаттарында бұл әрекетін [[Ресей]] шекараларына жақындатуға ұмтылу, сол арқылы келіссөз процестерін жеңілдету деп түсіндірді. Шын мәнінде батырдың негізгі мақсаты [[1836]]—[[1838|38]] жж. [[Тайманұлы, Исатай|Исатай Тайманұлы]] бастаған ұлт-азаттық көтерілісі болып өткен [[Кіші жүз]]ді жалпыхалықтық көтеріліске қосу болды.

== Ақ киізге көтерлуі ==
[[1841]] ж. Кенесары хан сайланды, оның саясатының басты мақсаты қазақ хандығын қайта қалпына келтіру болды. Кенесары мемлекетті басқаруда шариғаттың негізгі ережелерін енгізді, сонымен бірге, билер сотын қалпына келтірді. Мемлекет пен оның әскерін нығайту жолдарын жетік білетін хан мұсылмандық құқық ережелерін бекітті. Салық саясаты да оны тиімді жолмен жинауға бағытталды.

[[1841]] ж. Кенесары хан тағына отырғаннан кейін, көтеріліске қатысушылар әскери қимылын үдете түсті, олар қоқандықтардың елеулі күштері бекінген [[Жүлек]], [[Ақмешіт]], [[Жаңақорған]], [[Созақ]] қамалдарын қоршауға алды.

Кенесары өзінің басты мақсаты — азаттыққа қол жеткізу үшін ортақ жауға қарсы үш жүздің күш біріктіре күрес жүргізуі керек екенін түсінді. Алайда ұлт-азаттық күрестің [[1844]]—[[1845|45]] жылдары қарқыны үдей түскен кезеңде де қазақтардың басы толық бірікпеді. Көтерілістің бас кезінде-ақ қазақтар қарама-қарсы екі топқа бөлінді: бірі Кенесары жағында болса, екіншісі патшаның жүргізген саясатын қолдады.

[[1846]] ж. [[Ресей]] жасақтары мен отаршылдыққа бойұсынған қазақ сұлтандарының әскери құрылымдары оны [[Кіші жүз|Кіші]] және [[Орта жүз|Орта]] жүздер аумағынан ығыстырды.

Кенесары Қасымов хан, саясаткер, дипломат ретінде қазақтың үш жүзі руларының едәуір бөлігін өз туы астына біріктіре алды. Оның әскерінің жалпы саны кейде {{formatnum:20000}} адамға дейін жетті. Халықтың бас көтеруіне Орта жүздің көптеген сұлтандары мен билері қосылды.

Кенесары бастаған халық көтерілісінің ауқымы кең болды, ол [[18 ғ.]] соңы мен [[19 ғ.]] басындағы азаттық жолындағы өзге қозғалыстардан қазақ рулары көп қоныстанған негізгі аудандарды қамтуымен ерекшеленеді.

Кенесары мемлекет құрылымына көп көңіл бөлді, елді басқаруда жаңа құрылымдар мен ережелер енгізді, сонымен бірге істен шығарылған құрылымдарды қайта қалпына келтірді. Әскер қатарында қатаң тәртіп орнатты. Әскерді ұзақ дала соғыстарына бейімдеу үшін мыңдықтар мен жүздіктерге бөліп басқару құрылымын құрды. Ол қажет ақпараттарды жеткізіп тұратын тыңшыларына да сүйенді, саяси күрес пен дипломатияның тиімді әдістерін қолданды. Мемлекеттің ішкі саясатын хан өзі қатаң бақылауға алды, ру аралық қақтығыстардың жолын кесті.

== Хандықтың құлдырауы ==
Үш жүздің қазақтарының біріккен ұлт-азаттық қозғалысы Ресейді қатты алаңдатты. [[1843]] ж. [[шілденің 27]] І Николай империя құрамындағы қазақ хандығына қарсы ең көлемді әскери қозғалыстарға рұқсат беретін басқа мемлекет болмауы тиіс деген қағазға қол қойды.

Бір кезеңде патша әскерлерімен және ымыраға келмес сұлтандармен күрес жүргізген Кенесары [[1843]]—[[1844|44]] жж. біраз жеңістерге қол жеткізсе де, шегінуге мәжбүр болды. Шегіне келе Кенесары [[қырғыздар|қырғыз]] жеріне шекаралас [[Ұлы жүз]]дің аумағына орналасты. Ханның келесі бағыты қырғыз халқын орыс отаршылдығына қарсы ортақ күреске көтеру болды, алайда ол манаптар тарапынан күшті тойтарысқа тап болды.

Кенесары [[Томақ]] маңындағы екі жақтың күші тең емес шайқаста қаза болды.
Кенесары сіңірген тарихи еңбегі — ол қазақ халқының салт-дәстүрін сақтай отырып, оны бостандық пен тәуелсіздік жолындағы күреске жұмылдырды. Кенесары ханның саясаты және идеологиясы ұлттың даму жолындағы өзекті мәселелерді шешуге бағытталды.

[[Санат:1802 жылы туғандар]]
[[Санат:1847 жылы қайтыс болғандар]]

[[ru:Касымов, Кенесары]]

{{Kazakh Khans}}
