'''Эпигенез''' (эпи… және грек. genesіs – тегі, пайда болу, туу) – [[минералдар]]дың, тау жыныстарының, кентастардың өзгерістерін және түзілімдердің пайда болуын тудыратын қайталама процесс. Э-ге қайта кристалдану, коллоидты ерітінділердің түйірленіп іріленуі, конкрециялар мен оқшауланған кристалдық сеппелердің тұрақты модификацияларының пайда болуы жатады. Тау жыныстарын құраушы бөліктердің өзара хим. әсерлері – гидраттану мен дегидраттану, цементтену де Э-дік процесс болып есептеледі.
