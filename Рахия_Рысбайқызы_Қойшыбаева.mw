'''ҚОЙШЫБАЕВА''' '''''Рахия Рысбайқызы''''' (15.10.1916, қазіргі [[Қарағанды облысы|Қарағанды обл.]] [[Қарқаралы ауданы (Қарағанды облысы)|Қарқаралы ауд.]] – 26.2.1963, [[Алматы]]) – актриса, әнші, [[Қазақ КСР|Қазақ КСР-інің]] халық арт. (1947). <br />
Сахнадағы өнер жолын 1932 ж. Қарағандының Жұмысшы жастар театрынан (қазіргі обл. қазақ драма театры) бастады. 1938 ж. Қазақ драма театрының құрамына қабылданды. Осы театрда ойнаған алғашқы рөлі – А.Тоқмағанбетовтың “Әзірет [[сұлтан]]” спектакліндегі күтуші кемпір. Оған Зере ([[Әуезов, Мұхтар Омарханұлы|М.Әуезов]], “Түнгі сарын”, “Шекарада”, “[[Абай]]”) рөлі үшін 1952 ж. ҚазКСР-інің Мемл. сыйл. берілді. Мақпал, Дәмелі (ұ.Мүсірепов, “Қозы Көрпеш – Баян сұлу”, “[[Ақан сері]] – Ақтоқты”), Меңсұлу (Ш.Хұсайынов, “Алдар Көсе”), Зейнеп ([[Мұқанов, Сәбит Мұқанұлы|С.Мұқанов]], “[[Шоқан Уәлиханов]]”) cияқты күрделі бейнелерді сахнаға шығарды. <br />
Классик. драматургиядан Н.В. Гогольдің “Ревизорында” Анна Андреевнаның, А.Н. Островскийдің “Шындық жақсы, ал бақыт одан да артық” және “Таланттылар мен табынушыларында” Мавра Тарасовна мен Долина Пантелеевнаның, Ж.Б. Мольердің “Скапеннің айласы” мен “Сараңында” Зербинетта мен Фрозинаның, т.б. сахналық тұлғасын жасады. 1940 жылдан киноға түсті, Ана (“Райханда”, 1940), Зейнеп (“[[Абай]] әнінде”, 1945), Жамал (“[[Алтын]] мүйізде”, 1948), Күнікей (”[[Махаббат]] [[дастан|дастанында]]”, 1954), Милиционер әйел (“Біздің сүйікті дәрігерде”, 1957), Шайшекер (“Егер біздің бәріміз де”, 1961) рөлдерінде ойнады. Қ. халық әндерін нақышына келтіре орындаушы ретінде де ерекше көзге түсті. Еңбек Қызыл Ту орденімен марапатталған.<br />
Әдебиет: <br />
* Львов Н.И., Казахский театр. Очерк истории, М., 1961; 
* Римова Б., Рахия Қойшыбаева. Өнердегі өнегелі өмірлер, А., 1977; 
* Қазақ театрының тарихы, 1-2 т., А., 1975 – 78.<br />
''К. Нұрпейісов, Ж. Ахметова''
