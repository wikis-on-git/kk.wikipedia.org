'''«Атырау»''' — [[Атырау облысы]]ның қоғамдық-саяси гәзеті.

== Тарихы ==
Алғашқы саны «Ерік» деген атаумен [[1923]] ж. [[сәуірдің 1]]-ші күні шықты. [[1924]] ж. [[тамыздың 23]] — «Жұмыскер тілі», [[1930]] ж. [[қыркүйек|қыркүйегінен]] «Жем жұмысшылары», [[1932]] ж. [[сәуірдің 16]] — «Ленин жолы», [[1933]] ж. [[қыркүйектің 16]] — «Социалистік құрылысқа», [[1933]] ж. [[қарашаның 5]] — «Социалды құрылыс», [[1963]] ж. [[мамыр]]ынан — «Коммунистік еңбек» деген атаумен, ал [[1990]] ж. [[маусымының 30]] бері «Атырау» деген ағымдағы атаумен шығып келеді.

Ұзақ жылдар аптасына 5 рет шыққан газет соңғы жылдар бері аптасына үш рет шығады. Ол [[1923]]—[[1930|30]] жж. — уездік, [[1930]]—[[1933|33]] жж. — аудандық, [[1933]]—[[1938|38]] жж. — округтік (аймақтық), [[1938]] ж. бері — облыстық газет.

«Атырау» гәзеті [[Қазақстан]]ның батыс өлкесіндегі алғашқы ұлттық басылымдардың бірі. Оның негізін қалап, материалдық базасын жасақтап, алғашқы номерлерін шығарған [[1923]] ж. [[Гурьев]] уездік партия комитетінің бірінші хатшысы болған [[Төлепкерей Өтеулиев]]. «Еріктің» № 1 санының басмақаласын жазған да сол. «Тірлік осымен табылады» деп аталған осы басмақалада негізгі ой «Халықтың оқу-білімінің маңызы, ерікті ел болудың басты шарты-оның сауаттылығында» дегенге саяды. Облыстық гәзет өзінің бүкіл тарихында осы ойды, жан-жақты насихаттаумен келеді.

== Редакция ==
[[1980 жж.]] редакцияда 7 бөлім, 56 адам жұмыс істеді. Ал [[1995]] ж. бері редакцияда бөлім жойылды. Бұл Қазақстан редакцияларындағы жаңалық болды. Журналистер жеке проблемалар бойынша бас редактор мен оның екі орынбасарының тікелей басшылығымен жұмыс істейді.

[[1997]] ж. [[қараша]]сынан «Атырау» газетінің өзі компьютермен шығарыла бастады. Гәзет [[2006]] ж.аптасына 66 мың данамен тарауда. Бұл бұдан 5 жыл бұрынғыдан 2,5 еседей көп таралым.

[[2000 жж.]] басында гәзет таралымы 10 мың болса, бүгінде таралым 26 мыңнан асты. Бүгінде гәзетте 30-дан астам қызметкер жұмыс істейді. Олардың жартысы шығармашылық жартысы техникалық топтан тұрады.

== Әйгілі тұлғалар ==
Газет тарихы бай. Оған кезінде Әбу Сәрсенбаев, Асқар Тоқмағанбетов, Сәбит Мұқанов, Ғабдол Сланов, Хамит Ерғалиев, Жұмекен Нәжимеденов, Берқайыр Аманшин мақала-өлеңдері мен әңгімелерін жолдап тұрған. Зейнолла Қабдолов, Әбіш Кекілбаев өмір бойы біздің газетпен тығыз байланыста келеді.

Гәзетте Тауман Амандосов, Меңдекеш Сатыбалдиев, Фариза Оңғарсынова, Марат Ысқақов, Берік Қорқытов, Аманқос Ершуов сынды белгілі әдебиетші-жазушылар жұмыс істеп, қанаттанды. Нүреден Мұфтахов, Тілек Дәулетов, Ізімберген Ісхожин сынды республикаға танымал журналистер, әлем классиктерін қазақ, қарақалпақ тілдеріне алғашқы аударған Жүсіп Жантөрин, Қыдырғали Сасықов сынды ертеде елге танылған аудармашылар жұмыс істеді.

== Марапаттары ==
Гәзет [[1973]] ж. «[[Құрмет белгісі ордені|Құрмет белгісі]]» орденімен марапатталды, [[1990]] ж. М.И. Ульянова атындағы Бүкілодақтық сыйлыққа ие болды.

== Бас редакторлары ==
* Т. Өтеулиев,
* С. Мәмбетов,
* С. Жақыпов,
* Ғ. Махамбетов,
* К. Жаншөрин,
* А. Тоқмағанбетов,
* Қ. Өтепов,
* И. Нышанбаев,
* О. Елеубаев,
* З. Сыздықов,
* Ш. Қожахметов,
* С. Төлебаев,
* С. Сауырғалиев,
* М. Байтұрсынов,
* А. Құрманов,
* Б. Омаров,
* Х. Нұрмұхамбетов,
* Т. Бисекенов,
* Н. Қабылов.

== Сыртқы сілтемелер ==
* [http://ag.atyrauakparat.kz «Атырау» гәзетінің ресми торабы]

[[Санат:Қазақстан гәзеттері]]
