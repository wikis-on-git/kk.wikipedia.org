'''Ғазиза ЖҰБАНОВА'''
(1927-1993 жж.)
Белгілі композитор, Кеңес Одағының Халық әртісі, Мемлекеттік сыйлықтың лауреаты, профессор Ғазиза Ахметқызы Жұбанова 1927 жьлдың 2 желтоқсанында заманымыздың заңғар композиторы, академик [[Жұбанов Ахмет Қуанұлы]]ның отбасында дүниеге келді- Мәскеуде білім алды. Музыка училищесін, одан соң консерваторияны үздік аяқтады, докторантурада оқыды. Ғазиза Жұбанова Қазақстан Композиторлар Одағының Төрағасы, Кеңес Одағы композиторлар Одағының хатшысы, көп жылдары Құрманғазы атындағы Қазақ ұлттық консерваториясының ректоры қызметтерінде болды. Ол еліміздің қоғамдық өміріне, Совет әйелдері комитетінің жұмысына белсене араласты.
Ғазиза Ахметқызы Құрманғазы атыңдағы Қазақ ұлттық консерваториясыңда еңбек етіп жүрген кезіңде жастарға білікті ұстаз, сонымен қатар, олардың өнер шыңына жетуіне қамқор бола білді. Бүгінгі әлемжұртшылығы мойыңдаған [[Ж. Әубәкірова]], [[Г. Мырзабекова]], [[А. Мұсаходжаева]], [[Ә. Дінішев]] және де басқа көптеген енер шеберлері еліміздің мақтанышы.
Ғазиза Жұбанованың негізгі мұрасы - оның музыкасы. Композитордың туыңдылары қазақ музыка өнерінде жаңа дәуірге есік ашты. Ол - "Еңлік-Кебек", "Жиырма сегіз", "Құрманғазы" және "Ғасырдан да ұзақ күн" опералары, "Легенда о белой птице", "Хиросима", "Қаракөз", "Мадам Баттерфляй" балеттері, үш симфониясы, ораториялары, хор мен камералық шығармалары, пьесаларға, кинофильмдерге арнап жазған музыкалары. Бұл шығармалар еліміздің алтын қорынан мәңгілік орын алған туындылар.
Композитордың шығармалары әлем сахналарында да кеңінен орындалуда. Әсіресе, Ресей, Чехия, Германия, Италия, Франция, Болгария, Япония, Финляндия және де басқа көптеген шет елдерде өз тыңдармаңдарын табуда.
Ғазиза Жұбанова - әлемдік музыка саласында өзіндік орны бар композитор, әр шығармасыңда халқымыздың ұлттық құңдылықтарын қалыптастыра білген, тыңдарманының жүрегіне жол таба білген танымал сазгер.
Соңғы жылдары композитордың мұрасы кеңінен зерттелуде. Оған Ғазиза Жұбанованың қызы, Астанадағы Казак Ұлттык музыка академиясының доценті Дина Мәмбетова көп еңбек сіңіруде.
'''Сыртқы сілтеме'''
http://www.kazneb.kz
[[cv:Жубанова Газиза Ахметовна]]
