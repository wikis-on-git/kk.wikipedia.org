Бәсіре(''дәстүр''). "Жастайынан бағып ем, Бәсіре ғып торы тайым"(Х. Талғаров). Бала туған кезде немесе есі кіріп, оң-солын таныған соң,"сүндет тойына" немесе мектепке барғанда атасы немесе өз әке-шешесі оған тай атайды. Оны "бәсіре" тай дейді. Бала оны ерекше күтімге алады, бағады, үйретеді, және сол арқылы мал бағуға, еңбекке үйренеді. "Бәсіре" атау баланың көңілін өсіреді, өмірге бейімделеді. Өз қатарына "бәсіре тайым бар" деп мақтанып, деп өсіп жүреді. Мұның бәрі баланың көңілін өсіріп, ынтыландырып тәрбиелеудің бір жолы.
