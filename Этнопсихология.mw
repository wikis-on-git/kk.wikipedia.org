'''Этнопсихология''' – әр түрлі этностардың өзіне тән ұлттық мінезі мен психологиялық ерекшеліктерін зерттейтін пәнаралық ғылым саласы. Э. әрбір халықтың рухани бейнесі мен мұрасын (миф, фольклор, тіл, салт-дәстүр, әдет-ғұрып, діл, дін, т.б.) сол халықтың психологиясына, сана сезіміне ықпал ететін негізгі өлшемдермен зерттеледі. Э. жеке ғылым ретінде 19 ғ-дың ортасында Батыс Еуропада пайда болды (Лацарус, Штейнталь, Вунд, т.б.). Қазақ елінде Э-мен алғаш рет Ш.Уәлиханов шұғылданды. Оның еңбектерінде жиі кездесетін “халық рухы” ұғымы қазіргі ғыл. психологиядағы “халықтық психология” ұғымының баламасы болып табылады. Э-ның өзі іштей этностереотип, этноцентризм, ұлттық тұрпат, халық рухы, ұлттық намыс, ұлттық сана секілді психол. категорияларға бөлінеді.
[[Санат:Этнология]]
