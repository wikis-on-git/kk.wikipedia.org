[[Сурет:Coat_of_arms_of_Kazakhstan.svg|thumb|right|200px|Қазақстан Республикасының Мемлекеттік елтаңбасы (жайпақ түрі)]]
'''Қазақстан Республикасының Мемлекеттік елтаңбасы''' — Қазақстан Республикасының негiзгi мемлекеттiк рәмiздерiнiң бiрi.

[[1992]] ж. [[маусым 4|маусымның 4-інде]] қабылданған. Қазақстан Республикасы Президентiнiң «Қазақстан Республикасының Мемлекеттiк рәмiздерi туралы» конституциялық заң күшi бар Жарлығымен ([[1996]] ж. [[қантар 24|қантардың 24-інде]]) белгiленген. 

== Суреттемесі ==
Рәмiздiк тұрғыдан Қазақстан Республикасының мемлекеттік елтаңбаның негiзi — шаңырақ. Ол — елтаңбаның жүрегi. Шаңырақ — мемлекеттiң түп-негiзi — отбасының бейнесi. Шаңырақ — Күн шеңберi. Айналған Күн шеңберiнiң қозғалыстағы суретi iспеттi, Шаңырақ — киiз үйдiң күмбезi көшпелi түркiлер үшiн үйдiң, ошақтың, отбасының бейнесi.

Түндік — таза көк аспанын бейнеллейді. Үш-санды айқыш-ұйқыш келген күлдреуіштер қазақтың үш жүздін бірлігі бекемдігін көрсетеді. 

Шаңырақтан шыққан уықтар күн арайларын еске салады.

Бес бұрышты жұлдыз елтаңбаның тәжi iспеттi. Әрбiр адамның жол нұсқайтын жарық жұлдызы бар.

Тұлпар — дала дүлдiлi, ер-азаматтың сәйгүлiгi, желдей ескен жүйрiк аты, жеңiске деген жасымас жiгердiң, қажымас қайраттың, мұқалмас қажырдың, тәуелсiздiкке, бостандыққа ұмтылған құлшыныстың бейнесi. Қанатты тұлпар — қазақ поэзиясындағы кең тараған бейне. Ол ұшқыр арманның, самғаған таңғажайып жасампаздық қиялдың, талмас талаптың, асыл мұраттың, жақсылыққа құштарлықтың кейпi. Қанатты тұлпар Уақыт пен Кеңiстiктi бiрiктiредi. Ол өлмес өмiрдiң бейнесi. Бiр шаңырақтың астында тату-тәттi өмiр сүретiн Қазақстан халқының өсiп-өркендеуiн, рухани байлығын, сан сырлы, алуан қырлы бет-бейнесiн паш етедi. 

Төменде таспа белдігінде ірі әріппен '''«ҚАЗАҚСТАН»''' деген жазуы бар.

Қазақстан Республикасының Мемлекеттiк елтаңбасының көшiрме бейнесi, көлемiне қарамастан, Қазақстан Республикасы Президентiнiң Резиденциясында сақтаулы тұрған Қазақстан Республикасының Мемлекеттiк елтаңбасы эталонының түрлi-түстi немесе ақ-қара бейнесiне дәлме-дәл сәйкес келуге тиiс.

Қазақстан Республикасының мемлекеттік елтаңбаның авторлары — [[Жандарбек Мәлiбеков]] пен [[Шота Уәлиханов]].

[[Санат:Елтаңбалар]]
[[Санат:Қазақстан рәміздері]]

[[be:Герб Казахстана]]
[[be-x-old:Герб Казахстану]]
[[bg:Герб на Казахстан]]
[[bpy:কাজাখস্তানর চিনত্হান]]
[[bs:Grb Kazahstana]]
[[ca:Escut del Kazakhstan]]
[[cs:Státní znak Kazachstánu]]
[[de:Wappen Kasachstans]]
[[el:Εθνόσημο του Καζακστάν]]
[[en:Coat of arms of Kazakhstan]]
[[es:Escudo de Kazajistán]]
[[et:Kasahstani vapp]]
[[fi:Kazakstanin vaakuna]]
[[fr:Armoiries du Kazakhstan]]
[[he:סמל קזחסטן]]
[[hr:Grb Kazahstana]]
[[hu:Kazahsztán címere]]
[[it:Stemma del Kazakistan]]
[[ja:カザフスタンの国章]]
[[ko:카자흐스탄의 국장]]
[[lt:Kazachijos herbas]]
[[lv:Kazahstānas ģerbonis]]
[[mk:Грб на Казахстан]]
[[nl:Wapen van Kazachstan]]
[[no:Kasakhstans riksvåpen]]
[[pl:Godło Kazachstanu]]
[[pt:Brasão de armas do Cazaquistão]]
[[ru:Герб Казахстана]]
[[sh:Grb Kazahstana]]
[[sr:Грб Казахстана]]
[[sv:Kazakstans statsvapen]]
[[tr:Kazakistan arması]]
[[uk:Герб Казахстану]]
[[uz:Qozog`iston Respublikasining Davlat Gerbi]]
[[yo:Coat of arms of Kazakhstan]]
[[zh:哈萨克斯坦国徽]]
