'''ГЕОГРАФИЯЛЫҚ БЕЛДЕМ''',''табиғат белдемдері'' – Жердің географиялық қабығындағы ірі табиғат бөлінісінің жоғ. сатысын құрайтын бөліктерінің бірі. Әрбір Г. б-де өзіне ғана тән геоморфол. процестер жүреді, осы белдемге тән климат, топырақ жамылғысы, өсімдік дүниесі мен жан-жануарларының басымдылығы байқалады. Кейде басқа белдемдерге жататын жерлер де кездесіп отырады. Олар геогр. ендікке, жер бедеріне және басқа да табиғи факторларға байланысты қалыптасады. Негізінен ендік бағытта созылып жатады. Бірақ орограф. жағдайларға байланысты бойлық (меридиандық) бағытта да Г. б. болады (мыс., Солт. Американың табиғат белдемдері). Теңізге қарағанда құрлықтарда оның ерекшеліктері айқынырақ байқалады. Құрлықта Г. б-дер: арктикалық және антарктидалық шөл, тундра және орманды [[тундра]], [[тайга]], аралас және жалпақ жапырақты орман, орманды дала және дала, шөлейтті дала және шөл, [[саванна]] және сирек орман, қатты жапырақты және мәңгі жасыл, бұталы (жерортатеңіздік) орман, ауыспалы-ылғалды (оның ішінде муссонды) және экваторлық ылғалды орман белдемдері болып ажыратылады. Қазақстан аумағында солт-тен оңт-ке қарай орманды дала (республика аумағының 2,5%-ын қамтиды), дала (20%), шөлейт (14%) және шөл (40%) белдемдері бірін-бірі ауыстырады. Қазақстандағы Г. б-дердің ерекшелігі – топырақ және өсімдік жамылғысы батыстан шығысқа қарай өзгеріп отырады. Бұл осы бағытта климаттық континенттілігінің күшеюіне байланысты болады. Республиканың биік таулы аймақтарында Г. б. биіктікке байланысты ауысып отырады. Олар Қазақстан жерінің 13,5%-ын құрайды.
