'''ЕРЛЕПЕСОВ Мұхамеджан Ноғайұлы''' (30.12.1911, [[Қызылорда]] обл. [[Қазалы]] ауд. – 10.9.1987, Алматы қ.) – а. ш. [[ғыл.]] докт. (1966), [[проф.]] (1968), Қазақ КСР-інің [[еңбек]] сің. ғыл. қайраткері (1960). Қазақ а. ш. ин-тын (1935, қазіргі Қазақ [[ұлттық]] агр. ун-ті) бітірген. Қазақ аймақтық тәжірибе ст-нда ғыл. қызметкер, бөлім меңгерушісі, [[директоры]] (1935–41), Қазақстан КП ОК-нде а. ш. бөлімі меңгерушісінің орынбасары (1942–52), Оңт. Қазақстан [[обкомының]] 1-хатшысы, Алматы [[селекц.-тәжірибе]] ст-ның директоры (1952–59), Қазақ [[егіншілік]] ғыл.-зерт. ин-тының директоры әрі бөлім меңгерушісі (1959–75), ал 1975 жылдан өмірінің соңына дейін осы ин-тта кеңесші қызметтерін атқарған. «[[Культура]] [[кукурузы]] в Казахстане» деген тақырыпта докт. [[дисс.]] қорғаған. Оның негізгі ғыл.-зерт. еңбектері суғармалы егіншілік пен [[өсімдік]] өсіру мәселелеріне арналған. Ол жүгері, [[қоза]], [[қант]] қызылшасы, т.б. [[дақылдар]] селекциясы мен олардың тұқымын өсіріп, [[агротехникасын]] жетілдіру жұмыстарымен шұғылданды және егіншілік саласындағы [[озат]] тәжірибені қорытып, насихаттау жұмысын жүргізген. Қазан [[революциясы]], Еңбек Қызыл Ту, 2-, 3-дәрежелі [[Отан]] соғысы ордендерімен және медальдармен марапатталған.
