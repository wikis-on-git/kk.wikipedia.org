Ғылым (латынша scientia - 'білім'), жалпы мағынасы - жүйелік білім мен тәжірибе. Арнайы мағынасы - [[ғылыми әдіс|ғылыми жолмен]] жинақталған білім жүйесі, сонымен қатар зерттеумен келген ретті білім жинағы. Осы мақала арнайы мағынасын қарастырады.<br />
Негізінен ғылымдарды екі санатқа бөледі:<br />

* Жаратылыс құбылыстарын (биологиялық өмірді қоса) зерттейтін [[жаратылыстану ғылымдары]] және
* Адамзат өмірі мен қоғамдарын зерттейтін [[гуманитарлық ғылымдар]]. <br />
Бұл санаттар эмпирикалық ғылымдар болып табылады, яғни ондағы білім табиғатта көруге және зерттеушілердің әлдебір шарттарда тәжірибе арқылы тексеруге болатын құбылыстарға негізделген. <br />
Кейде фундаменталды ғылым деп аталып үшінші санатқа жатқызылатын [[математика]] ғылымының жаратылыстану мен гуманитарлық ғылымдармен ұқсастығымен қатар айырмашылықтары да бар. Ұқсастығы - объективті, ұқыпты және жүйелі әлдебір білімді зерттегенінде болса, айырмашылығы білімді тексеру тәсілінде: ол эипирикалық емес, көбінше а'приори тәсілдеріне жол береді. Статистика мен логистика ғылымдары жататын фундаменталды ғылымдар эмпирикалық ғылымдар үшін өте маңызды. Фундаменталды ғылымдарының ірі жетістіктері физика және биология ғылымдарына да жиі ірі жетістіктер әкеледі. Фундаменталды ғылымдар нәрселердің қалай жұмыс істейтінін (жаратылыстану ғылымдары) ашу мен сипаттауда, сонымен қатар адамдар қалай ойлап, қалай әрекет ететінін (гуманитарлық ғылымдар) сипаттауға маңызды гипотезалар, теориялар және заңдылықтар құруда үлкен рөль атқарады. <br />
Осы мақалада айтылғандай, ғылым, өзара тығыз байланыста болатын, ғылыми зерттеулер нәтижелерін адамзат мұқтаждығына пайдалану болып табылатын [[қолданбалы ғылым|қолданбалы ғылымнан]] ажырату үшін кейде [[тәжірибелік ғылым]] болып аталады.
