{{Shortcut1|Грамматика}}
'''Жіктік жалғау''' - [[баяндауыш]]қа ғана тән [[жалғау]]. Жіктік жалғау тек қана синтаксистік қызмет атқарады. 

Жіктеу категориясы - қазіргі [[қазақ тілі]]нде тек [[етістік]]ке ғана тән қасиет емес, баяндауыш болып қызмет атқара алатын өзге де [[сөз табы|сөз таптарына]], соның ішінде есімдерге де тән қасиет. 

== Жалғану жүйесі мен формалары ==
Қазақ тіліндегі сөздер төмендегідей төрт топқа бөлініп, төрт үлгі бойынша жіктеледі:

=== Бірінші топ ===
Бірінші топқа ''отыр, тұр, жүр, жатыр'' [[етістік]]тері, [[есімше]]лер, [[зат есім]]дер, [[сын есім]]дер, [[сан есім]]дер, [[есімдік]]тер, [[үстеу]]лер жатады;
:Үлгілер:
:а) '''тұр, жүр'''.
{|
|
{|class="wikitable" border=1
|||'''Жекеше'''||'''Көпше'''
|-
|1-жақ||''тұр-мын, жүр-мін'' || ''тұр-мыз, жүр-міз''
|-
|2-жақ||''тұр-сың, жүр-сің'' || ''тұр-сыңдар, жүр-сіңдер''
|-
|||''тұр-сыз, жүр-сіз'' || ''тұрсыз-дар, жүр-сіздер''
|-
|3-жақ|| ''жұр, жүр'' || ''тұр, жүр''
|}
|{{Ескерту|2-жақтың сыпайы түрінің жекешесінде де, көпшесінде де ауызекі (сөйлеу) тілде -сыз, -сыздар дегеннің орнына -сыңыз, -сыңыздар деп те айтылады. Оның, бер жағында, бұл формалар тек осы топқа ғана емес, өзге топтарға да тән.}}
|}
=== Екінші топ ===
Екінші топқа '''-а, -е, -й''' (''бара, келе, сөйлей'') формалы және '''-п, -ып, -іп''' (''қарап, айтып, келіп'') формалары [[көсемше]]лер жатады; олар екінші үлгі бойынша жіктеледі.

=== Үшінші топ ===
Үшінші топқа етістіктің [[жедел өткен шақ]] формасы (''бар-ды, кел-ді''), мен [[шартты рай]] формасы (''барса, келсе'') жатады; бұлар үшінші үлгі бойынша жіктеледі.

=== Төртінші топ ===
Төртінші топқа етістіктің [[бұйрық рай]] формасы (''бар, кел'') жатады да, төртінші үлгі бойынша жіктеледі.
