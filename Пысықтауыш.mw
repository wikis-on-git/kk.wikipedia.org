{{Shortcut1|Грамматика}}
'''Пысықтауыш''' деп [[сөйлем]]де іс-әрекеттің жай-күйін, сын-сипатын, мөлшерін, мезгіл-мекенін, себеп-мақсатын білдіретін [[сөйлем мүшесі|тұрлаусыз мүшені]] атаймыз.

Пысықтауыштардың сұраулары: ''қашан? қайда? (қалай қарай?) қайдан? қалай? қайтіп? не себептен? неліктен? кім үшін? не үшін? не істеуге? не қылуға? не мақсатпен? не арқылы? кім арқылы? ненің арқасында? кімнің арқасында? не сайын? кім сайын? қанша? қанша уақыт? неше рет?''


== Пысықтауыш болатын сөз таптары ==
Пысықтауыш болатын сөз таптары:
#[[Үстеу]]ден болады
#[[Сын есім]]нен болады
#[[Сан есім]]нен болады
#[[Көсемше]]лер сөйлемде ''қайтіп? қалай? не мақсатпен?'' деген сұрақтарға жауап берсе, пысықтауыш болады
#[[Барыс септік|Барыс]], [[жатыс септік|жатыс]], [[шығыс септік|шығыс]] және [[көмектес септік]]терінде тұрған сөздер мекен, бет алыс-бағыт, сын-қимыл мағыналарын білдіріп, ''қайда? қайдан? қашан? қалай?'' деген сұрауларға жауап берсе, пысықтауыш болады
#Мезгілге байланысты [[зат есім]]дер [[тәуелдік жалғау]] я [[шылау]] тіркесу арқылы, кейде оларсыз да, басқа сөздермен бірігіп те пысықтауыш болады
#
#*[[барыс септік]]тегі кейбір сөздерден кейін ''шейін (дейін), бола, қарай, таман'' сияқты [[шылау]]лардың бірі тіркесіп пысықтауыш болады.
#*кейбір [[шығыс септік]]тегі сөздердің соңынан ''соң, кейін, ары, бері, қарай, бұрын'' сияқты шылаулардың бірі тіркесіп, пысықтауыш болады.
#*кейбір [[көмектес септік]]тегі сөздердің соңынан ''бірге, қабат, қатар'' сияқты шылаулардың бірі тіркесіп, пысықтауыш болады
#*кейбір сөздерге ''арқылы, арқасында, үшін, сайын'' шылаулары тіркесіп келіп, пысықтауыш жасайды.

== Әдебиет ==
*С. Аманжолов, "Қазақ тілі грамматикасы", 1966 ж.

[[Category:Қазақ тілі]]
[[Category:Грамматика]]
[[Category:Синтаксис]]
