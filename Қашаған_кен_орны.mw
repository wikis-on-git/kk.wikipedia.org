[[Атырау]] қаласынан оңтүстік-батысқа қарай 80 км жерде орналасқан '''Қашаған''' кеніші Қазақстанның бірінші аса ірі кенорны. Қашаған 75 км x 45 км аумақты алып жатыр. Бұл кенішке ХІХ ғасырда [[Маңғыстау]] облысында дүниеге келген қазақтың танымал ақынының есімі берілген.

Каспийдің солтүстігінде жатқан Қашаған кен орыны «Восток-1» ұңғысымен 2000 жылы ашылды. Бұл әлемде 30 жылдың ішінде ашылған ең ірі кен орындарының бірі. Оның [[геология|геологиялық]] қор көлемі бойынша 4,8 млрд тонна [[мұнай]] бар.

Каспийдің солтүстік жобасы [[Agip КСО]] консорциумымен іске асырылып жатыр. Оның құрамына 18,52% үлесі бар [[ENI]] (жобаның ортақ операторы), [[Total]], [[ExxonMobil]], [[Royal Dutch Shell]], 9,26% үлесіне ие [[ConocoPhillips]], және 8,33% үлесі бар [[Inpex]] и «ҚазМұнайГаз» компаниялары кіреді.

Қазақстан үкіметі Қашаған жобасында операторлық қызметін атқарған итальяндық ENI компаниясының жұмысына қанағаттанбады. Бұған кен орнына қатысты жасалған жаңа сметалық құжат себеп болды. Онда шығын көлемі $57 млрд тан $136 млрд дейін ұлғайтылды. Сондай-ақ, өнім өндіре бастау мерзімі 2008-2010 жылға ауыстырылды.

Кейін, Қазақстанның қоршаған ортаны қорғау ведомствосы Қашаған кен орынын пайдалану рұқсатын тоқтатты. Ресми мәліметтер бойынша, мұндай шешім Agip KCO консорциумының республикалық табиғатты қорғау заңдарын орындамағаны үшін қабылданған.

Үш айлық келіссөздердің нәтижесінде [[2007]] жылдың 3 желтоқсанында [[ҚазМұнайГаз|«ҚазМұнайГаз»]] Қашаған консорциумымен өзара түсіністік жөнінде хаттамаға қол қойып, онда жобаны іске асыру уақыты және шығындар көлеміне қатысты мәселенің қайта қаралатыны көрсетілді.

Құжат бойынша 20 желтоқсанда барлық компаниялар, өздерінің үлесіндегі бір бөлікті «ҚазМұнайГаз»компаниясына тапсыру және оның операциялық қызметіндегі ролін көтеру жөнінде келіссөздерді аяқтауы тиіс болатын.

Сөйтiп, Қашағанға қатысушы компаниялар ENI, Total, Shell және ExxonMobil-дiң үлес салмағы — «ҚазМұнайГазбен» бiрдей 16,8%-ды құрайды. Қазақстан компаниясы шетелдiк компаниялардан акцияны сатып алғаны үшiн 1,78 миллиард доллар төлейтiн болады.

[[Санат:Мұнай кен орындары]]
[[Санат:Қазақстан өнеркәсібі]]

[[cs:Kašagan]]
[[de:Kaschagan]]
[[en:Kashagan Field]]
[[fr:Kashagan]]
[[it:Kashagan]]
[[ru:Кашаган]]
[[zh:卡沙干油田]]
