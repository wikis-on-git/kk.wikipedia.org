'''Эдуард''' (Edward) – Ніл өзені алабындағы көл. Шығыс Африкадағы Конго Демокр. Республикасы мен Уганда шекарасында. Ауд. 2150 км2, тереңд. 111 м. Көл тектоник. қазаншұңқырда орналасқан (абс. биікт. 913 м). Жағалауының басым бөлігі аласа, батпақты, қамыс-құрақ нуы өскен; батыс жағалауы биік, тік-жарлы. Э. к-нен Альберт к-не құятын Семлики өз. ағып шығады. Балық ауланады. Біршама бөлігі Вирунг қорығының құрамына кіреді.
