'''Амандосов Тауман Салықбайұлы''' (5.11.1921, қазіргі [[Атырау облысы]] [[Балықшы ауданы]] Кеңөзек ауылы – 7.7.1991, Алматы қаласы) – филологиялық ғылымдарының докторы (1982), профессор (1974), [[Қазақ КСР]]-і Жоғары мектебінің еңбек сің. қызметкері (1982). ҚазМУ-ды (1950, қазіргі [[ҚазҰУ]]) бітірген соң, сонда аға оқытушылыққа қалдырылған. Осы университеттің сырттай оқытатын бөлімінің проректоры (1952–54), деканның орынбасары (1955), филол. (1958–65) және журналистика (1966–71) факультеттерінің деканы, кафедра меңгерушісі (1969–91) қызметтерін атқарған. 1979 ж. «Қазіргі қазақ публицистикасының проблемалары» деген тақырыпта докторлық диссертациясын қорғаған. Амандосов қазақ публицистикасының теориясы мен тәжірибесі, баспасөз жанрлары, бұқаралық ақпарат құралдарының жүйесі мен журналистикасының қоғамда алатын орны туралы зерттеу еңбектерін («Қазақ совет баспасөзінің жанрлары», 1968; «Қазіргі қазақ публицистикасы», 1975; «Совет журналистикасының теориясы мен практикасы», 1978) жазды. [[Атырау]] қаласында Амандосов атында көше бар.
