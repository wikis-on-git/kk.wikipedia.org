'''Абдолов Михаил'''. 1918 жылы Ақжайық ауданының Бітік ауылында дүниеге келді. 1938 жылы қызыл Армия қатарына шақырылды. 1941 жылы Ұлы Отан соғысы басталғанда Михаил ысылған жауынгер болатын. Сондықтан ол қанды шайқастың алғашқы күндерінен-ақ өжеттік пен жүректіліктің үлгісін көрсетті. Майдан даласында жеті рет жараланса да жауға деген өшпеншілігі мұқалған емес. Әсіресе 74 атқыштар дивизиясының құрамында Дунай өзенінен өтерде көрсеткен ерлігі оның есімін тарихта мәнгі қалдырды.

1944 жылдың 7 қарашасына қараған түнде М. Абдолов бастаған барлаушылар тобы екі балықшы қайығымен Дунайды кесіп өтіп, жау тылына тұтқиылдан соққы берді. Сол түнде барлаушылар немістердің қару-жарақ қоймасын жарып, жау офицерін тұтқындады. Қайтар жолда қарсыластарының төрт самолетін жойып жіберді. Осы ерлігі үшін аға сержант М. Абдоловқа [[Кеңес Одағының Батыры]] атағы беріліп, бұрынғы жауынгерлік наградалары - Қызыл Ту , Кызыл Жұлдыз ордендерінің қатарына Ленин ордені мен Алтын Жұлдыз қадалды. Бүгінде Венгрия елінде Батыр есімі берілген мектеп, Мәдениет үйі, көше бар.

[[Санат:Кеңес Одағының батырлары]]
