Зубаков Сергей Михайлович (12.10.1919, [[Ресей]], Вологда обл. Ивицы дер. – 20.6.1975, Алматы қ.) – тех. ғыл. докт. (1967), проф. (1970), [[Қазақстан]] ҒА-ның корр. мүшесі (1972), [[Қазақ]] КСР-інің еңбек сің. ғыл. қайраткері (1974). Ленинград (1947, қазіргі Санкт-Петербург) технол. ин-тын және оның аспирантурасын (1951) бітірген. КСРО Құрылыс материалдары ғыл.-зерт. ин-тында кіші, аға ғыл. қызметкер (1952–58), директордың орынбасары (1954–55), директоры (1955–59), Қазақстан ҒА-ның [[Металлургия]] және кен байыту ин-тында лаборатория меңгерушісі (1959–75) қызметтерін атқарған. 1963 ж. «О вещественном составе кемперсайских хромитовых руд и физико-химических превращениях при проиводстве и службе хромомагнезитовых огнеупоров в металлургических печах» деген тақырыпта докт. дисс. қорғаған. З-тың негізгі ғыл. еңбектері силикат материалдары технологиясына арналған. Ол Кемпірсай хромиттерін зерттеу жұмыстарын басқарып, жоғары сапалы, отқа төзімді материалдар алуға болатынын теор. тұрғыдан дәлелдеді, зерттеу нәтижелерін Қарағанды металлургия комб-тында өндіріске енгізді. Болат қорыту пешінің табанын жасау және жөндеудің жедел технологиясын ұсынды. 3-дәрежелі Даңк пен «[[Құрмет Белгісі]]» ордендерімен және медальдармен марапатталған.
