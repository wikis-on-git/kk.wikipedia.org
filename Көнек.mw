1) ыдыс. К. түйенің терісінен жасалады. Әдетте, К-тің үстіне геом. зооморфтық, мүйіз, өсімдік тәріздес, т.б. ірі оюлар түсіріледі. Теріні К. пішініне келтіріп, тігіп, ішін сабанмен кептеп қойып, кепкен соң сабанды алып, тезек шоғының түтініне ыстайды. К. бие саууға қолданылатын ыдыс. К-тің кейбір түрлері бие сүтін сақтау үшін де қолданылады. 2) Алғаш [[құда]] түсіп, [[құйрық-бауыр]] жегенде құдалар жасайтын кәде. Құда түсе келгенде қыз ауылындағы біреу ”К.” деп шелекті іліп қойып, тоқылдатып, “Көнегімді” бер деп, келген құдалардан кәдесін алған. Тарту-таралғыны көп берсе, К-ке көңілі тояды, егер К-ке көңілі толмаса “К-ті” шайқаймын, ішіндегі суы төгіледі” деген бопсамен әзілдеп, кәдесін алады. Мұны К-ке салар деп те атайды. 
А. Әбішев
