'''Языгтар''' (жазықтар, жазықтан келгендер) – көне тайпа. Антик. деректерге қарағанда, сарматтардың бір тайпасы Я. деп аталған. Олардың саяси тарихы мен мәдениеті сарматтармен өте тығыз байланысты. Дерек көздерінде Я. көшпелі мал ш-мен айналысып, рулық жүйені бастан кешіргендігі жазылған. Я-дың сыртқы саясаты Риммен күрес аясында өрбіген. Соған байланысты бірқатар римдік деректемелерде атаулары сақталып қалған. Осы мәліметтер бойынша олар Дунай жағалауындағы Рим провинцияларына жиі-жиі шабуылдар жасап тұрған. Тіпті б.з.б. 69 ж. қыста Мезияға басып кіріп, Римнің екі когортын жойып жіберген. Бірақ келесі жылы мол әскер күшімен келген римдіктер оларды басып жаныштады. Б.з. 1 ғ-ның орта тұсындағы деректерде Я-дың мекендеген негізгі орт. Дунай мен Тиса өзендері аралығы деп көрсетіледі. Олардың бір бөлігі Рим империясының шекараларына жақын келіп қоныстанған. Қалғандары Орт. Еуропаның байырғы халықтарымен араласып кетті.
