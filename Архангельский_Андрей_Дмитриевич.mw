'''Архангельский Андрей Дмитриевич''' (''26.11.1879, Ресей, Рязань қ. – 16.6.1940, Мәскеу қаласы'') – геология-минерал. ғылым докторы (1912), профессоры (1918). КСРО ҒА-ның академигі (1929). Архангельский КСРО ҒА-ның қазақстандық базасын ұйымдастыруға белсене қатысты (1932). Осы база Қазақ бөлімшесіне (қазіргі ҚР ҰҒА) айналғаннан кейін оның төрағасы болды (1938–40). Негізгі ғылым еңбектері Еділ сыртының, Арал ойысының, Орта Азияның [[палеоген]] және [[бор]] шөгінділерінің стратиграфиясын, литологиясын, палеонтологиясын, [[боксит]], темір, марганец кендерінің пайда болуының геология жағдайларын зерттеуге арналған. Салыстырмалы литология әдісінің негізін салған.
