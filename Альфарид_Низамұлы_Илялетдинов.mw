Илялетдинов Альфарид Низамұлы (16.1.1929 ж.т., [[Қызылорда]] обл. Бесарық ст.) – биол. ғыл. докт. (1966), проф. (1968), [[Қазақстан]] ҰҒА-ның акад. (1983), [[Қазақ]] КСР-інің еңбек сің. ғыл. қайраткері (1971). [[Мәскеу]] мемл. ун-тін (1951) және оның аспирантурасын (1954) бітірген. Қазақстан ҒА-ның Топырақтану ғыл.-зерт. ин-тында кіші, аға ғыл. қызметкер (1954–57), ал 1957 жылдан Микробиология және вирусология ғыл.-зерт. ин-тында ғыл. қызметкер, лаборатория меңгерушісі, осы ин-т директорының ғыл. жөніндегі орынбасары (1960–61), директоры (1966–95), сонымен қатар Қазақстан ҒА-ның Биол. ғылымдары бөлімшесінің акад.-хатшысы (1976) және [[Қазақстан]] ҒА Төралқасының мүшесі (1985–90) болды. «Минералды қосылыстардың биологиялық жолмен мобилизациялануы» деген тақырыпта докт. дисс. қорғады. Оның негізгі ғыл. еңбектері табиғаттағы органик. және минералдық заттардың айналымындағы микроорганизмдердің рөлін зерттеуге және оларды мал азығын өндіруде қолдануға арналған. И. өнеркәсіптің ластанған суларын ауыр металдар ионынан, цианидтерден және органик. ластанулардан тазарту үшін микроорганизмдерді пайдалану жөнінде іргелі ғыл.-зерттеулер жүргізіп, бұрын ғылымда анықталмаған факультативті анаэробты бактерияларды тапты. Ол көп жылғы жүргізілген ғыл.-зерттеулердің нәтижесінде шырынды мал азығы – сүрлемнің құнарлылығын арттыру мақсатында құрғақ бактериялық ашытқыларды, физиол. мақсаттағы бентобак – пробиотиктерді тауып, оларды өндіріске енгізуге тікелей басшылық етті. И-тың жетекшілігімен а. ш. малдарының төлдерінде және құс балапандарында кездесетін колибактериоз ауруын емдеу үшін сүт және пропион қышқылы бактерияларынан даярланған – лакотовит препаратын ветеринариялық тәжірибеге енгізу жолға қойылды. И. 193 ғыл.-зерт. еңбектің авторы, 20 авторлық куәлігі бар. «[[Құрмет Белгісі]]» орденімен (1981) марапатталған.
