
== Құсайынов Еділ ==
Музыка өнері әртістерінің ортасында Сейілхан мен Раушанның ұлы Еділ Құсайынов 24.03.1955 жылы Алматыда туды. Оны өзінің ерекше дауысымен бірнеше ұлттық аспаптарында тамаша ойнауына байланысты жаңылмай тануға болады.Еділ 1962 – 69 жылдары Гуръев қалалық музыка мектебінде ұстаз Ольга Александровна Герлихтен фортепиана класынан сабақ алды. Әкесі Сейілхан Құсайынов құрған Дина Нұрпейісова атындағы облыстық филармония құрамында гастрөлдік концерттерге қатыса бастады.
Еділ мектепті тәмамдағаннан соң, әкесіП.И. Чайковский атындағы музыкалық училищеге түсірді. Мұнда ол 1970 – 75 жылдары тәлім-тәрбие алып, білімін шыңдайды. Фортепиано класы бойынша оқуын жалғастырады. 1975 жылы белгілі музыкант, ғалым Болат Сарыбаев консерватория қабырғасында «Шертер» ансамблін құрды. Еділ 1980 жылы консерваторияны аяқтайды. «Отырар сазы» құрамында .Еділ 1988 жылға дейін әртіс. Ол саз сырнайға қоса сыбызғы, жетіген, шаң-қобыз сияқты түрлі фольлорлық аспаптарда орындауды үйренді. Бүгінгі таңда да осы төртеуі Еділ үшін негізгі музыкалық аспаптар, ал фортепиано болса – түп нұсқа, негіз. Еділ қазақтың ұлттық аспаптарында ойнауды жалғастыра түсті. Солардың нақтылы нәтижелері – қамыс сырнайда, дауылпазда кейбір шығармаларды орындауда танылды. 2003 жылы Еділ Сейілханұлы көмеймен ән салуды үйренеді. Бұл әдіс Қазақстанның Қызылорда облысында осы күнге дейін қолданыста бар. Оның өрбіген аймақтары – Алтай, Туба, Хакас республикалары және Монғолия республикасы. Ол көмеймен ән салу арқылы белгілі, танымал музыкалық деңгейге көтерілді. 
2006 жылы Марат Бисенғалиевпен бірге Лондондағы «Альберт холлда» концерт берді. Сол жылы АҚШ-тың «Карнеги холлында» Құрманғазы атындағы халық аспаптары  оркестрмен бірге барып, өнерін шетелде тамашалатты. 2008 жылы Жапонияның «Санатори холында» концерт ұйымдастырды .2007 жылы Еділ Құсайынов қазақтың көне күйлерін нотаға түсірді, Шыңжаң қазақтарын сыбызғы өнерімен танысты. 
Еділ Құсайынов қазақтың музыка әлемінде ерекше тұлға. Оған ҚР еңбек сіңірген қайраткер атағы берілді.

'''әдебиет'''

*Кожиров Б. "Қазақ елінің атақты музыка өнерпаздары" 2010г
