ӘБДІРАХМАНОВ Әлібек Жанпейісұлы (1943 ж.т., [[Қарағанды облысы|Қарағанды обл]]. [[Қарқаралы]] қ.) – мед. ғыл. докт. (1988), проф. (1989), ҚР Жаратылыстану ғыл. академиясының акад., Қазақ КСР-інің еңбек сің. дәрігері. Қарағанды мемл. мед. ин-тын (1966, қазіргі Қарағанды мемл. мед. академиясы) бітірген. [[Целиноград]] (қазіргі Астана) қ-ндағы т. ж. ауруханасында хирург, №2-қ-лық ауруханада ортопед-травматолог, [[травматология]] пунктінің меңгерушісі (1966–69), Целиноград мед. ин-тында (қазіргі Астана мед. академиясы) [[ассистент]] (1972–75), деканның орынбасары (1975–77), ғыл. жұмыстар жөніндегі проректоры (1978–93), ал 1993 жылдан [[кафедра]] меңгерушісі және «Тамыр–ЛТД» мед. орт-ның директоры қызметтерін атқарады. Ә. 176 ғыл. жарияланымның авторы.
