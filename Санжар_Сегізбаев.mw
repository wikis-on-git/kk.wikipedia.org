{{wikify}}
'''Санжар Сегізбаев''' — [[1920 жж.]] жаңа құрылған Қазақ АКСР-інің сот жүйесінің негізін қалыптастыруға атсалысып, бүкіл өмірін [[Қазақстан]]ның осы саласын дамытуға арнаған азамат.

== Тұңығш заңгерлердің біреуі ==
1906 жылы Ақтөбе облысының Алға ауданындағы Еңбекші (сол кезде № 3 ауыл) ауылында дүниеге келген. С.Сегізбаевтың әке-шешесі қарапайым шаруа адамдары болған. Бірақ соған қарамастан, ол жастайынан діни сауат ашуға, оқу-білімге, орысша және арабша жазуға талпынған. Кейін ол осы ізденісінің арқасында Орынбор қаласына барып, Қазақ АКСР-інің Орталық сайлау комиссиясының жанындағы іс жүргізу жөніндегі инструкторлық курсқа түседі.

1924 жылы аталмыш курсты бітірген соң, ол Қызылорда қаласындағы Қазақ АКСР-інің Әділет комиссариаты жанындағы сот-өндіріс бөлімінің өлкелік заң курсына түсіп, оны 1929 жылы үздік бағамен аяқтап шығады.

С.Сегізбаев осы кезде білімін тереңдетіп, тәжірибе жинақтау үшін Мәскеу қаласына барып, Әділет комиссариатының жанындағы аталмыш бөлімнің жоғары заң курсына оқуға түседі. 1929 — 1931 жылдары ол Мәскеуде білім алып, елге оралады.

== Репрессия құрбаны ==
1930 жылдардың басында республика басшысы Ф.Голощекин колхоздарды ірілендіру үшін жергілікті халықтың мал-мүлкін тәркілеу саясатын жүргізгенде С.Сегізбаев өз замандастарының арасында алғашқылардың бірі болып бұл іске наразылық білдіреді. С.Сегізбаев осы жылдары өзінің білімі мен еңбекқорлығының арқасында Ресей Федерациясының губерниялық прокуратура басқармасының хатшысы, Ресей Жоғарғы Сотының Қазақ бөлімі төрағасының орынбасары және оның пленумының толық мүшесі болып қызмет етеді.
 
С.Сегізбаев сол жылдары мемлекеттік жауапты қызметте жүріп қамауға алынғандардың бірі болды. Ол 1938 — 1939 жылдары бас бостандығынан айрылды. 1939 жылы С.Сегізбаев ешқандай қылмыстық істің жоқтығына байланысты КСРО Бас прокуратурасының шешіміне сәйкес босатылып, бұрынғы сот жүйесіндегі жұмысына қайта кіріседі.

Бірақ ол енді Жоғарғы Сот төрағасы қызметіне қайта бара алмайды, республика басшылығы барлық салада білікті маман екенін ескере отырып оны Семей, Алматы қалалары мен Алматы облысындағы әділет басқармалары төрағасының орынбасары, облыстық шаруашылық басқару және мобилизация бөлімінің басшысы қызметтеріне тағайындайды.

== Қөғамдық қызметі ==
Бұдан кейін 1971 жылы зейнет демалысына шыққанға дейін Алматы облыстық атқару комитетінің хатшысы, қалалық атқару комитеті төрағасының бірінші орынбасары, Алматы облысы Еңбекшіқазақ ауданы атқару комитетінің төрағасы және Қазақ КСР Министрлер Кеңесінде бөлім меңгерушісі қызметтерін атқарады.

С.Сегізбаев 1971 жылы ұзаққа созылған науқастан көз жұмады.

== Әулеті ==
Санжар Сегізбаев пен оның жары Жібек Тіржанқызынан Ембі, Светлана, Қасиет, Кәмила, Жәмила есімді қыздар және Тимур, Бақытжан, Нұрлан есімді ұлдар туған.

Бүгінде Сегізбаевтардың әулетіндегі ең үлкені Ембі ұзақ жылдар ұстаздық қызмет етіп, құрмет демалысына шықса, ер балалары арасындағы ең үлкені Тимур кезінде Алматының «Қайрат» командасында ойнаған қазақтың танымал футболшысы, ал Нұрлан бала кезінде барша қазақтың сүйікті киносына айналған «Менің атым Қожа» фильмінде басты рөлде ойнаған болатын.

[[Санат:Саяси қуғын-сүргін құрбандары]]
[[Санат:1906 жылы туғандар]]
[[Санат:1971 жылы қайтыс болғандар]]
