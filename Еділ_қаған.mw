{{Infobox Monarch
| name            = Еділ қаған
| title           = Қаған
| image           = [[Сурет:AttilaTheHun.jpg|200px|Еділ]]
| caption         = 
| reign           = [[434]]—[[453]]
| coronation      = 
| othertitles     =
| full name       = Еділ 
| predecessor     = [[Бледа]], [[Руғила]]
| successor       = [[Еллақ]]
| suc-type        =
| heir            =
| queen           =
| consort         =
| issue           =  
| royal house     =
| royal anthem    =
| father          =[[Мұнзық]]
| mother          =
| date of birth   =[[406]]
| place of birth  =
| date of death   =[[453]] 
| place of death  =
| date of burial  =
| place of burial =
| notes           =
|}}
'''Еділ (Аттила) қаған''' ([[406]]—[[453]]) — [[Ғұндар|батыс ғұн]] империясының аты аңызға айналған әйгілі билеушісі, адамзат тарихында өзіндік орыны бар тарихи ірі тұлға.

== Атилла есімі ==
Еділді [[Еуропа]] тарихшылары «Аттила», «Атилла», «Атыл», «Аттылы», «Этцель», «Этли» деп те атайды. Аттила және оның дәуiрi тарихта өшпес iз қалдырды, белгiлерiн тек тарихи шығармалар, жылнамалар және эпикалық шығармалар ғана сақтап қалған жоқ. Мәселен, германдықтардың батырлар жырының 18 шығармасында ғұндар мен оның патшасының ұлы iстерi көрiнiс тапқанын айтуға болады. Аттила (Этцель) есiмi уақыт өте келе пайда болған лингвистикалық өзгерiстерiне қарамастан орта ғасырлардан берi Германия топонимикасында сақталған.

Мысалы, «Hetzelistal» («Hetzelinstall») атауының сөзбе-сөз аудармасы «Этцел даласы», бұл Оффенбург жерiнде, сонымен қатар «Hetzelhof» («Etzelhof»), «Atzelhof» («Этцел ауласы»), Гейдельбергте, Atzelbach («Этцель бұлағы») Оттенхефенде, «Attlisberg» («Аттли тауы»).

«Аттила» есiмi қазiр түркi тектес халықтарда (қазақша — «Едiл») кең тараған.

== Билік алуы ==
[[Сурет:Huns empire.png|thumb|300px|right|Еділ қаған империясы]]
[[434]] ж. Руғила дүниеден өткенде империя билігі оның інілерінің баласы Бледа мен Еділдің қолына көшеді. Бірақ көп ұзамай Еділ немере туысы Ақтардың баласы Бледаны өлтіріп, билікке өзі жеке дара ие болады. Осыдан кейін ол бұрын білікті қолбасшы ретінде төңірегіне мәлім болса, енді үлкен саясаткер, көреген көсем ретінде жарқырап көзге түседі. «Әділ билеуші» атанады. Оның есімі қарсыластары арасында үрей туғызады. Оны «Құдайдың қамшысы» деп атай бастайды.

Еділдің тұсында империя өзінің шарықтау биігіне көтеріледі. Шығыста [[Кавказ]]ға, батыста [[Рейн]]ге, терістікте [[дания]]лық аралдарға, күнгейінде [[Дунай]]ға дейінгі жер Ғұн империясының иелігіне айналады.

== Еуропаға жорық ==
[[Сурет:Checa-HunCharge.jpg|thumb|300px|left|Италияға жорық]]
Еділ бастаған ғұн әскері [[447]] ж. [[Фракия]] мен [[Иллирия]]ны талқандап, [[Фермопила]] мен [[Константинополь]] іргесіне дейін жетеді. Шығыс Рим империясы ([[Византия]]) Еділге тәуелді екенін мойындап, алым-салық төлей бастайды.
 
Арада төрт жыл өткеннен кейін [[Рим]] императоры [[Валентин ІІІ]] нің қарындасы Онорияның өтінішімен Еділ батысқа аттанып, [[Галлия]]ға басып кіреді. [[Галлия]]ны билеуге [[Рома империясы|Рома]] императоры жіберген атақты қолбасшы Аэций [[визиготтар|вестгот]], [[аландар|алан]], [[фраңгилер|фраңги]] ұлықтарымен тіл табысып, Еділге қарсы көп әскер шығарады. Мұның аяғы тарихта бұрын болмаған үлкен қырғын, әйгілі [[Каталаун шайқасы]]на әкеледі. Тарихшылар осы шайқаста майдан даласында 165 мың жауынгердің өлігі қалды дегенді айтады.

[[452]] ж. Еділ [[Итали]]яны ойрандап, [[Падуя]], [[Милан]] секілді қалаларын алады. [[Рим]] салық төлеп құтылады. Сөйтіп ол осынау ұлы жорықтан [[Дунай]] бойындағы мемлекетінің астанасы Еділқалаға ([[Этцельбург]]ке) үлкен жеңіспен, салтанатпен оралады.


== Қайтыс болуы ==
Осының алдында Еділ герман тайпаларын бағындырған кезде [[Бургундия]] ханшайымы Илдионаға (Хилдикаға) ғашық болып қалған еді. [[453]] ж. елінде үлкен той жасап, осы ханшайымға үйленеді. Бірақ алғашқы неке түнінде белгісіз жағдайда кенеттен қайтыс болады.

Оның орнына әкесімен бірге шерулі жорықтарға қатысып, қолбасшылық дарыны танылып, үлгірген батыр баласы Эллақ отырады. Еділ өзінің көзі тірісінде оны мұрагері етіп белгілеген болатын.

== Тарихи зердесі ==
Сөйтіп билік басында болған он тоғыз жыл ішінде Ғұн империясының жеріне жер, еліне ел қосып, даңқын алысқа жайған Еділ қаған Шығыстың ұлы жаугер ұлдарының бірі ретінде тарихқа енді. Содан да болар, батыстың тарихшылары оның есімін «адамзат тарихындағы ұлы адамдар [[Ескендір Зұлқарнайын]] пен [[Юлий Кайсар|Юлий Цезарь]] есімдерінің қатарына қояды».

[[Германдықтар]]дың белгiлi эпикалық шығармасы болып табылатын «[[Нибелунгтар жыры|Нибелунгтар туралы жырда]]» және өзге де герман эпосының шығармаларында, [[скандинавтар|скандинав]] сагаларында Аттила (Этцель, Атли) Рим империясының қол астындағы халықтарды азат етушi ретiнде сипатталады.

Византияның атақты жылнамашысы, [[5 ғ.]] тарихшысы және мәмiлегерi, ғұн патшасына [[448]] ж. жiберiлген [[Византия]] елшiлiгiнiң мүшесi грек [[Приск Паниос]], жеке көрiнiстер түрiнде сақталған өзiнiң «Византия тарихында» [[Еділ қаған|Еділді]] iрi мемлекет тұлғасы, ұлы iстермен айналысқан дана билеушi, талантты мәмiлегер және әдiлеттi сарапшы ретiнде, [[Еділ қаған]] мемлекетiн Римнiң қауiптi бақталасы ретiнде суреттей отырып, шындықты бейнелеген.

[[Санат:Монархтар]]
[[Санат:Тарих]]
[[Санат:Тарихи тұлғалар]]

[[ar:أتيلا الهوني]]
[[az:Atilla]]
[[bg:Атила]]
[[bs:Atila]]
[[ca:Àtila]]
[[cs:Attila]]
[[cv:Аттил]]
[[cy:Attila]]
[[da:Attila]]
[[de:Attila]]
[[el:Αττίλας]]
[[en:Attila the Hun]]
[[eo:Atilo la Huno]]
[[es:Atila]]
[[et:Attila]]
[[eu:Atila]]
[[fa:آتیلا]]
[[fi:Attila]]
[[fr:Attila]]
[[fy:Attila]]
[[gl:Atila]]
[[he:אטילה ההוני]]
[[hi:अटिला]]
[[hr:Atila]]
[[hu:Attila (hun uralkodó)]]
[[id:Attila]]
[[is:Atli Húnakonungur]]
[[it:Attila]]
[[ja:アッティラ]]
[[ka:ატილა (ჰუნები)]]
[[ko:아틸라]]
[[la:Attila]]
[[lt:Atila]]
[[ms:Atilla]]
[[nl:Attila de Hun]]
[[no:Attila]]
[[pl:Attyla]]
[[pt:Átila o Huno]]
[[ro:Attila]]
[[ru:Аттила]]
[[scn:Attila]]
[[sh:Atila]]
[[sl:Atila]]
[[sr:Атила]]
[[sv:Attila]]
[[ta:அற்றிலா த ஹன்]]
[[tr:Attila]]
[[uk:Аттіла]]
[[ur:ایٹلا]]
[[zh:阿提拉]]
