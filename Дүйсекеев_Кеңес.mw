'''Дүйсекеев Кеңес''' - [[композитор]]. [[1946]] жылы [[Қызылорда]] облысында туған. [[Құрманғазы]] атындағы [[Алматы]] [[мемлекет]]тік консерваториясын [[профессор]] А. В. Бычковтың [[композиция]] класы бойынша бітірген. Дүйсекеевтің музыкасында қазақтың ұлттық  дәстүрі  қазіргі  замандық музыка  тілімен  үндесіп,  жаңа  сипатқа  ие болады. Композитор қолтаңбасының айрықша қасиеттері көңілге қонымдылығында, музыка тілінің мәнерлілігінде. Оның шығармашылығының бұл ерекшеліктері мына дүниелерінде анық белгі береді: [[Камералық оркестр]]ге арналған “Жайлаудағы таң”, “Көшу”, хор капелласына арналған “О, туған жер”. Дүйсекеев ән жанрында да өз бағын сынап, халық жүрегінен жол тапты. Оның әндерін жас та, кәрі де ықыласпен тыңдайды. Оның “Сәлем саған, туған ел” әні эстрада жұлдыздары Р. Рымбаева мен Н. Есқалиеваның репертуарынан белді орын алған.

 
«Сәлем саған, туған ел»- әні К. Дүйсекеевтікі, сөзі Ш. Сариевтікі, орынд. Н. Есқалиева

[[Санат:1946 жылы туғандар]]
