'''Леонардо да Винчи''' ([[италиян тілі|итал.]] Leonardo da Vinci, 1452 жыл 15 ақпан, Флоренция жанында – 1519 жыл 2 мамыр, Амбуаза, Түрен, Франсия) – ұлы италияндық суретші, әрі ғалым, “Әмбебап адам“ (homo universale) түрі – италияндық Ренессанс идеалының жарқын үлгісі.

==Биографиясы==

Флорентин нотариусы мен шаруа әйел баласы, Вероккио живопись саласындағы шәкірті, тез арада ұстазын басып озған Леонардо да Винчи бастапқыда саудагерлік Флоресияда жұмыс істеп, артынан әр-түрлі княздер аулаларында ірі жоспарлар ұсынып еш түсіністік таппады. Шаршап, көңілі қалған ол, 1516 жылғы қаңтарда Франсиска I королінің Франсияға көшу ұсынысын қабылдап, сол жақта ғұмырының соңғы 4 жылын Клу (Түрендегі) қамалында бастаған істерін аяқтаумен өткізеді.
Леонардо қазіргі мағыналы тегі (фамилиясы) болмаған; “да Винчи” “Винчи қалашығынан шыққан” дегенді білдіреді. Оның толық есімі - [[италиян тілі|итал.]] Leonardo di ser Piero da Vinci, яғни “Леонардо, Винчилік Пьера мырзаның ұлы“. 
*	1470 – Леонардо да Винчи Верроккьо шеберханасына (Флоренсия) көмекші боп кіреді
*	1472 – Флоренсия суретшілер Гильдиясы мүшесі
*	1472-1477 – “Ғайсаның шоқынуы”, ”Благовещение”, ”Мадонна құмырамен” туындыларымен жұмыс
*	1482 – Миландағы Лодовик Сфорц ауласына шақырылады
*	1487 – құстың ұшуы негізінде ұшатын машина – орнитоптерді жасауы
*	1488 – “Горностайлы келіншек” картинасы
*	1489 – бас сүйектердің анатомиялық суреттері
*	1490 – “Музыкашы портреті” картинасы
*	1495-1498 – “Тайная вечера” картинасы
*	1502 – Чезара Борджиаға архитектор, әрі әскери инженер ретінде қазметке тұрады
*	1503 – Флоренсияға оралады
*	1503 – “Аджариядағы (Ангиарида) шайқас”және “Мона Лиза” картиналары
*	1505 – құстың ұшу сызбанұсқасы
*	1506 – Миланға оралып, Франсия королі (сол кезде Италия солтүстігін басқарған) Людовикте XII қызметке тұрады
*	1507 – адам көзінің құрылысын зерттеуі
*	1509 – Қасиетті Анна соборында қолтаңба қоюы
*	1512 – “Автопортрет”
*	1512 – Лев X папасының қорғауымен Римге көшуі
*	1514-1516 – “Иоанн Шоқындырушы” картинасы
*	1516 – Франсияға аулалық суретші, инженер, архитектор, және механик ретінде көшуі

==Шығармашылығы==

Ойлап тапқандары
Оның тірі кезінде ел мойындаған туындысы – пистолетке арналған (кілтпен қосылатын) дөңгелектік құлпы. Бастапқыда сирек кездескен бұл нәрсе XVI ғасыр ортасына қарай дворяндар арасында, әсіресе кавалерияда, кең тараған. Тіпті лат құрылымында да ізін қалдырған, атап айтсақ: максимиоиандық доспехдерді пистолеттермен ату үшін қолғап, жеңімен бірге жасай бастады.Дөңгелектік құлпының жақсы ойластырылып шығарғандығы сонша, ол тіпті XIX ғасырда да кездесе берді.

Данышпан адамдардың туындылары ғасырлар өте келе мойындалып жататындай, Леонардоның ойлап тапқандарының көбісі кейін толықтырылып, өзгертіліп бүгінгі күнге дейін қолданылуда.

Мысалы, Леонардо да Винчи ауаны сығып, құбырлырмен жүргізетін құрал жасаған. Бұның қолдану аясы өте кең: пештерді жағудан ...бөлмелерді желдетуге дейін.

Леонардо – адамның су астында көп уақыт болу мүмкіндігі қызықтырған алғашқы ғалым емес. Мысалы, Баттиста Альберти Неми көлі түбінен кейбір Рим кемелерін көтеруді жоспарлаған. Леонардо болса жәй жоспарлап қана қоймай, су өткізбейтін теріден жасалатын водолаздар костюмінің жобасын жасады. Костюмнің омырауында водолаздың көтерілуін жеңілдету үшін ауамен толтырылатын, көлем ұлғайтқыш қалтасы болған. Леонардоның водолазы демалу үшін, оның қалпағын су бетінде жүзетін күмбезмен жалғайтын, икемге келетін түтікпен жабдықталған.

Леонардо да Винчидың қазіргі тікұшақтың “атасының” сызбанұсқасын жасағаны да баршаға мәлім. Винтінің ұзындығы сызбаға сәйкес 4,8 м болуы тиіс делінген. Ғалым жоспарына сәйкес ол металл окантовкасы, полотномен жабылу керек. Винт осьтің айналасында жүрген адамдардың рычагды итеруімен айландырылады.Леонардо өз жұмыстарында: ”Егер винт механизмі біркелкі жақсы жасалған болса, яғни, еш айырылыс, тесіксіз, және тез айландырылса, онда ол ауада қолдау тауып биіктеп ұшып кетеді”, - деп жазған.

Адамды жүзіп үйретуге керектің маңыздысы – құтқару дөңгелегі. Леонардоның бұл тапқаны еш өзгеріссіз қалды деуге болады.

Жүзу қарқынын үдетуге ғалым өзіндік қалғап ойластырады, бұл біртіндеп бүгінгі ластыға айналады.

Сенуге қиын, бірақ Леонардо қазу үшін емес, қазылған заттарды көтеру, тасымалдау үшін ...экскаваторларды ойлап табады. Ғалымлардың пайымдауынша, экскаваторлар Арно өзенінің арнасын өзгерту жобасына керек болған. Ені 18 м, ұзындығы 6 м болатын шұңқыр қазу жоспарланған. Аутордың суреттері қазатын машина мен шұңқыр өлшемдері жайлы ақпарат береді. Штангаларының әрқилы ұзындығы бар көтергіш кран бірнеше қарсысалмақпен екі немесе одан көп деңгейлі экскавацияда қолданыла алатынымен қызық.. Кран жебелері 180°-қа бұрылу аясымен арнаны толықтай қамти алды. Экскаватор рельстерге орнатылып, жұмыс орны өзгерген сайын, орталық рельстегі винттік мехинизм көмегімен алдыға жылжып отырған.
