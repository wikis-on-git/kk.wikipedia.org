Бикен Римова 1923 жылы Талдықорған облысының Қаратал ауданында дүниеге келген. Бөрлітөбе орта мектебінде оқыған. Аудан байқауларының жүлдегері атанып, 1938 жылы Алматыдағы республикалық өнер жарысына қатысқан. Театр көркемсурет училищесінде оқи жүріп, «Абай» қойылымындағы көпшілік сахнада ойнаған.
	1843 жылы 3 курста оқып жүрген кезінде актер шеберлігінен сабақ беретін А.Тоқпанов оған «Еңлік-Кебек» пьесасындағы Еңлік рөлін ұсынған. Театр сахнасындағы алғашқы қадамы сәтті болып, Б.Римова академиялық драма театрына қабылданған.Осы театр сахнасында қазақ және шетел драматургиясының 170-тен астам кейіпкерін кескіндеген.
	Б.Римова кино өнерін дамытуға да елеулі үлес қосқан. Драматургия саласында оның «Абай-Әйгерім», «Қос мұңлық» пьесалары бар.
	Өнердегі ерен еңбегі үшін Б.Римоваға Қазақстанның халық артисі атағы берілген. Мемлекеттік сыйлықтың лауреаты, «Құрмет белгісі», «Парасат» ордендерімен және Құрмет грамоталарымен марапатталған.
[[Санат:Қазақ актерлері]]
