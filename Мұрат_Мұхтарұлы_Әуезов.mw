{{wikify}}'''Мұрат Мұхтарұлы Әуезов''' — мәдениеттанушы-ғалым, дипломат, Қазақстанның мемлекет және қоғам қайраткері.

1943 жылы Жамбыл облысында дүниеге келді. Мәскеу мемлекеттік М.В. Ломоносов атындағы университеттің «Қытай филологиясы» мамандығы бойынша шығыс тілдері Институтын бітірді және КСРО ғылым Академиясының әлем әдебиеті институтында әдебиет теориясы бойынша филология ғылымының кандидаты дәрежесіне диссертация қорғады. Қазақстан Журналистика Академиясының 27.02.2007 жылғы жалпы жиналысы арқылы Академияның толық мүшесі болып сайланды (диплом N 44 27.02.2007 жыл).

1970—1976 жылдарда М.М.Әуезов «Эстетика кочевья» ұжымдық монографиясын әзірлеген (1975 жыл) философия және құқық институтындағы эстетика тобына жетекшілік етті.

1981—1987 жылдарда ол «Қазақфильм» киностудиясында бас редактор болып қызмет атқарды.

1988—1990 жылдарда Қазақстан Жазушылар Одағының көркем аударма және әдеби өзара байланыстар жөніндегі Алқасын басқарды.

90-шы жылдардың соңында М.М. Әуезов Қазақстандағы «Мир» телерадиокомпаниясының көркемдік жетекшісі болды.

1990 жылы Әуезов М.М. Қазақ ССР Жоғарғы Кеңесінің Халық депутаты болып сайланып, онда Кеңес Президумының мүшесі, парламентаралық байланыстар жөніндегі Комитеттің төрағасы болды.

1992 жылғы желтоқсаннан ҚХР-дағы Төтенше және Өкілетті Елшісі қызметіне тағайындалды. Ол ҚР ерекше тапсырмалар бойынша Төтенше және Өкілетті Елшісі болып табылады. 1995 жылы Алматы облысы әкімдігінің ақпарат және Қоғамдық келісім Департаментін басқарды.

1999 жылғы желтоқсаннан «Сорос-Қазақстан» қорының атқарушы директоры, 2002 жылғы шілдеден қордың Президенті қызметін атқарды.

2003-2006 жж. Қазақстан Республикасы Ұлттық кітапханасының Бас директоры қызметіне тағайындалды.

Мұрат Мұхтарұлы — [[Әуезов, Мұхтар Омарханұлы|Мұхтар Әуезовтың]] баласы.

[[Санат:Қазақстан тұлғалары]]
[[Санат:1943 жылы туғандар]]
