([[Callіphorіdae]]) – қос қанаттылар немесе шыбындар тобының қысқа мұрттылар тармағының дөңгелек тісті тұқымдасына жататын өлексе шыбыны. Шыбын денесінің ұз. 5 – 16 мм, түсі қоңыр-күлгін, немесе металдай жылтыр көк реңкті (мыс., ет көк шыбыны – [[Callіphora vіcіna]]), жасыл (мыс., [[ет жасыл шыбыны]] – [[Lucіlla serіcuta]]). Бұл шыбындардың дүние жүзінде 900-ден астам, ал Қазақстанда оннан астам түрі кездеседі. Жұмыртқа салатын және дернәсілін тірідей туатын түрлері бар. Дернәсілдері жануарлар өлексесінде (мыс., [[өлексе шыбыны]] – [[Cynomyіa nartuorum]]), бұзыла бастаған етте, кейде мал миында тіршілік етеді. Балаң құрттары әр түрлі омыртқасыздардың денесінде (ұлу, шұбалшаң, көбелек), сондай-ақ омыртқалы жануарларда (құдыр, құс балапанының тері астында, бақа мен құрбақа тіндерінде) паразиттік тіршілік етеді. Ересек шыбындар гүлдермен, шіріген органикалық қалдықтармен қоректенеді. Кейбір түрлері адам мен жануарлардың ішек-асқазан ауруларын таратады.
