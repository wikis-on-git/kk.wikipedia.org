[[Сурет:Aimanov Shaken as Zhambyl.jpg|thumb|200px|Шәкен Айманов [[Жабайұлы, Жамбыл|Жамбыл]] рөлінде]]
'''Айманов, Шәкен Кенжетайұлы''' (1914—1970) — қазақтың әйгілі актері, режиссер.1964ж КСРО-ның халық артісі

Туып өскен жері [[Павлодар облысы]]ның [[Баянауыл ауданы]]. Топырақ бұйырған жері [[Алматы]] қаласы.

Орта мектеп бітірген соң ([[1928]]), Семейдегі педагогикалық техникумға оқуға түскен.

Айманов Шәкен (Шаһкерім) — актер, режиссер, КСРО халық артисі (1964). Болашақ актер 1914 ж. 15 ақпанда қазіргі Павлодар облысының Баянауыл ауданында туған. Ол кішкентай кезінен жездесі Қали Байжановтың әндерін тыңдап өскен. Ауыл мектебін бітіріп, Семей мұғалімдер техникумында оқып жүргенде 1932 ж. Алматыдағы Қазақ драма театрына шақырылады.  Айманов 1932 – 33 жылғы маусымнан театрға жұмысқа қабылданды. Ол алғашында бірқатар рөлдерді ойнады. Көп ұзамай классикалық пьесалар бойынша қойылған спектакльдерде басты рөлдерді шебер орындауымен көпшілік көзіне түседі. Әсіресе оның орындауындағы Ақан сері, Қобыланды, Сатин, Петруччо, Отелло рөлдері  ұлттық театр тарихында өшпес із қалдырды. Айманов актерлік өнерімен қатар режиссерлік шығармашылықпен де айналысып, спектакльдер қояды. 1947 – 51 ж. қазіргі Қазақтың академиялық  драма театрының бас режиссері болды. «Абай әндері» (1945), «Жамбыл» (1947) көркем фильмдерінде күрделі экрандық бейнелерді сомдады. 1953 – 70 ж. «Қазақфильм» студиясының көркемдік жағын басқарып, қазақ кино өнерінің өркендеуіне үлкен үлес қосты. Оның қойған көркем фильмдері: «Махаббат туралы аңыз» (1953), «Алдар көсе» (1965), «Атамекен» (1966), «Найзатас баурайында» (1968). Көрермен қауымның ой-талғамынан шыққан  «Біздің сүйікті дәрігер» (1958) мен «Тақиялы періште» (1969) фильмдері ұлттық кино өнерінде комедиялық жанрды дамытудағы соны ізденістерімен ерекшеленді. Оның соңғы қойған «Атаманның ақыры» (1970) фильмі режиссер Айманов шығармашылығының биік шыңына айналды. Айманов Қазақстан Кинематографистер одағын ұйымдастыруға қатысып, одақ басқармасының 1-хатшысы (1958 – 70) қызметін атқарды. КСРО Мемлекеттік сыйлығының (1952) және Қазақ КСР-і Мемлекеттік сыйлығының (1968) лауреаты.1970 ж. 24 желтоқсанда Мәскеу қаласында жол апатынан қайғылы қазаға ұшырады; Алматы қаласында жерленді. Алматы қаласының көшесі (1972) және «Қазақфильм» студиясы (1984) Айманов есімімен аталады. Ол тұрған үй мен киностудия ғимаратына мемориалдық тақта орнатылған.
== Театр ==
Театр өнерімен әуестеніп, [[1933]] ж. Қазақ драма театрының құрамына алынады. Осы театр сахнасында жиырма жылдай еңбек етіп, актерлік шыығармашылығын шыңдады. Театрдың бас режиссері болды ([[1951]]).

Ол М. Әуезов атындағы Мемлекеттік драма театрының сахнасында қазақ драматургиясының [[Ақан сері]], [[Қобыланды]], [[Қодар]], Керім («Абай»), [[Алдар Көсе]], [[Исатай]] ([[Жансүгіров]], «Исатай — Махамбет») бейнелерін, әлем драматургиясынан [[Кассио]] және [[Отелло]] ([[Шекспир]], «Асауға тұсау»), [[Уәлиханұлы]] және Тихон ([[Островский]], «Таланттар мен табынушылар», «Найзағай»), Сатин ([[Горький]], «Шыңырауда»), Шадрин ([[Погодин]], «Мылтықты адам»), Кидд ([[Лавренёв]], «Америка дауысы»), Бетт (Дж. Гоу мен А. Дюссо, «Терең тамырлар»), [[Хлестаков]] ([[Гоголь]], «Ревизор»), Кривенко (Чирсков, «Жеңімпаздар»), Гельпак (Ф. Вольф, «Профессор Мамлок») бейнелерін сомдады. Ш. Айманов қойған «Абай» спектакліне [[1952]] ж. КСРО Мемлекеттік сыйлығы берілді.
1968ж Қазақстан Мемлекеттік сыйлығы алған

Ш. Айманов актер ретінде алдымен кейіпкерінің жан дүниесін ашуға және соған лайықты ұтымды әрекет қимылдар жасау шеберлігімен ерекшеленсе, режиссер ретінде шығармаға көркемдік идеялық мазмұнын дарытуға, ұлттық ерекшеліктердің бояуын қанық етуге, заман мен қоғам туралы философиялық ой толғам жасауға айрықша мән бере білетін дарынды суреткер.

Шәкен аса дарынды суреткер актер, ойшыл режиссер ретінде қазақтың сахна өнері мен кино өнерінің қалыптасып, шыңдалуына айрықша ықпал еткен, өшпес із қалдырған дара дарын иесі. 

== Кино ==
[[1953]] ж. бастап, өмірінің соңына дейін қазақ кино өнері саласында өнімді еңбек етті.

Шәкен кино саласында да осы ұстанымдарын шебер пайдалана білді. Оның «Махаббат туралы аңыз» (1953), «Дала қызы» (1954), «Біздің сүйікті дәрігер» (1958), «Алдар Көсе» (1965), «Туған жер» (1967), «Атаманның ақыры» (1970) фильмдері қазақ кино өнеріне көркемдік төлтумалық датырқан өміршең туындылар.

== Марапаттары ==
*Қазақстанның халық әртісі;
*Қазақстан Республикасы Мемлекеттік сыйлығының лауреаты(1968);
*КСРО Халық әртісі(1964);
*КСРО Мемлекеттік сыйлығының лауреаты (1952).

{{stub}}

[[Санат:Қазақстан тұлғалары]]
[[Санат:1914 жылы туғандар]]
[[Санат:1970 жылы қайтыс болғандар]]

[[ru:Айманов, Шакен Кенжетаевич]]
