'''Дауылбаев Файзи Ахметұлы''' (26.11.1927, [[Батыс Қазақстан облысы]] Жымпиты ауданы Жымпиты ауылы – 10.6.1982, [[Алматы қаласы]]) – медицина ғылымдарының докторы (1980), профессор (1982). <br />
<br />
Алматы мемлекеттік медицина институтын (1951, қазіргі [[Қазақ ұлттық медицина университеті]]) және аспирантурасын (1954) бітірген. Алматы мемлекеттік медицина институтында доцент (1960–68), кафедра меңгерушісі (1968–80), проректор (1976), ал 1980 жылдан өмірінің соңына дейін Алматы дәрігерлер білімін жетілдіру институтының ректоры болды.
