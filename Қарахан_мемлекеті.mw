[[Сурет:Kingdom of Kara-Khanids- 999-1212.png|300px|thumb|right|Қарахан мемлекеті ең көп дамыған кезіндегі]]
'''Қарахан Әулетінің мемлекеті''' ([[942]]—[[1210]] жж.) — [[10 ғ.]] құлылған, иелігі батыста [[Амудария]] мен [[Сырдария]] арасындағы [[Мәуереннахр]]дан бастап, шығыста [[Жетісу]] мен [[Қашғар]]ға дейін созылған мемлекет.

== Мемлекет құрылуы ==
Қарахан мемлекеті негізін салған [[Сатұқ Боғра хан]] ([[915]]—[[955]]). [[940]] ([[942]]) ж. Сатуқ [[Баласағұн]] билеушісін құлатып, өзін жоғарғы [[қаған]]мын деп жариялайды. Осы кезден бастап Қарахандар мемлекеті тарихы басталады. Қарахан мемлекетінің құрылуы мен оның ерте тарихында басты рольді [[Қарлұқтар|Қарлұқ конфедерациясының]] тайпалары атқарды.

== Ұсақталғандық ==
Қарахан мемлекеті шекаралары тұрақты, толып жатқан еншіліктерге бөлінетін. Еншілік иелерінің құқтары зор болатын. Олар өз атымен [[теңге]]лер шығаруға дейін, кейде тіпті лауазымдарын өзгерте алатын. [[11 ғ.]] [[1030 жж.|30]] жж. соңында [[Ибрахим ибн Насыр]]дың тұсында мемлекет екіге бөлінеді: біріншісі, орталығы [[Бұқар]]да болған, қарауына [[Ходжент]]ке дейінгі [[Мәуереннахр]]ды қосып алған ''Батыс хандығы'', екіншісі — қарамағына [[Тараз]], [[Исфиджаб]], [[Шаш]], [[Ферғана]], [[Жетісу]] мен [[Қашғар]] кіретін [[Шығыс хандығы]]. Оның астанасы [[Баласағұн]] қаласы. Осымен Қарахан мемлекетінің еншіліктерге бөлінуі заңды түрде бекітілді.

[[Арслан хан]] кезіңде қарахан мемлекеті одан сайін бөлініп кетеді: әрбір еншілік өз тәуелсіздігін құру үшін таласады. [[1056]] ж. [[Қадыр хан]]ның ұлы [[Йинал-тегін]] өкімет мұралығы жолындағы күресте інісі Сүлейменнің иелігін басып алады. Бірақ ұзамай ол у беріліп өлтіріледі. Тәж-таққа [[Йинал-тегін]]нің баласы Ибрахим ие болады, бірақ ол да біраздан кейін [[Барыс хан]] әміршісімен болған соғыста қаза табады.

Осыдан кейін Шығыс қағанатын 15 жыл бойы ([[1059]]—[[1074]]) [[Қадыр хан]]ның балалары [[Юсуф Тоғрул хан]] мен [[Боғра хан Харун ]] басқарады. Олардың тұсында [[Ферғана]] Шығыс қағанатқа күшпен қосылады. Екі қағанат арасындағы шекара [[Сырдария]]ны бойлай өтеді.

[[Сурет:Қазақстан және Орта Азияның картасы(12 ғасырға дейін).png|thumb]]

Тоғрұл қайтыс болғаннан кейін оның еншілігі [[Боғра хан Харун]]ның ([[1075]]—[[1102]]) — [[Қашғар]], [[Баласағұн]] мен [[Хотан]] қожасының қол астына көшеді. [[1089]] ж. бастап ол [[Салжықтар|Салжық]] сұлтаны [[Мәлікшах]]тың кіріптар вассалына айналады.

[[1102]] ж. [[Боғра хан]] қайтыс болғаннан кейін, көп ұзамай [[Мәуереннахр]]ға [[Баласағұн]] мен [[Талас]]тың иесі [[Қадыр хан Жабраил]] шабуыл жасап, [[Амудария]]ға дейінгі жердің бәрін басып алады, тіпті [[Салжықтар]]дан [[Термез]]ді тартып алмақшы болады, бірақ олардан жеңіліп қалады. Сұлтан Санжардың басқаруы кезінде ([[1118]]—[[1157]]) [[салжықтар]] [[Мәуереннахр]]да шексіз билігін жүргізеді, бірақ бұл кезде Қарахан әулетінің саяси құлдырауының белгісі біліне бастады. Бұған бас себебі — [[Қарақытай мемлекеті]]інің құрылуы және оның жүргізген сыртқы әскери саясаты болып табылады.

== Ыдырауы ==
[[12 ғ.]] екінші жартысында [[Қарақытай мемлекеті|қарақытайлар]] Батыс қағандығына қауіп төндіре бастайды. [[1141]] ж. Қарахан — [[Салжықтар|Салжықтың]] әскерін талқандағаннан кейін Қарахандар мемлекеті екі хандығының билігі де [[Қарақытай мемлекеті|қарақытайлар]] қолына көшеді.

[[1210]] ж. шығыс Қарахандар әулеті [[наймандар]]мен соғыста жеңіледі. Ал [[1212]] ж. [[Хорезм шах Мұхаммед]] батыс қағанаттың соңғы қағаны самарқандық Османды өлтіреді, ұзамай Қарахандардың [[Ферғана]] тармағы да жоқ болады. Қарахан әулетінің мемлекеті тарихы осылай аяқталды.

[[Сурет:Қазақстан және Орта Азия(1213 жылға дейін).PNG|thumb]]

== Шаруашылығы мен мәдениеті ==
Қарахан әулеті мемлекетінде аса маңызды әлеуметтік-саяси институт әскери-мұралық жүйе болды. Хандар өз туыстарына белгілі бір территорияның, сол уақытқа дейін мемлекет пайдасына деп алынған салықты өздері жинап алу құқын берді. Мұндай салық «икта» деп аталады, ал оны жинаушыны «мукта», немесе «иктадар» деп атаған. Халық көшпелі, жартылай көшпелі болды.

Мемлекеттік дін ретінде — [[Ислам]] діні болды. [[Ислам]]ның ([[960]] ж. Мұса жариялады) енуіне байланысты, [[араб жазуы|араб әрпіне]] негізделген жаңа түркі жазуы қалыптасады. Түрік этносының ой-санасы өседі. [[Жүсіп Баласағұни]] есімі кең мәлім болды.

[[Санат:Қазақстан тарихы]]

[[bg:Караханиди]]
[[de:Karachaniden]]
[[en:Kara-Khanid Khanate]]
[[es:Qarajanida]]
[[fr:Qarakhanides]]
[[ja:カラハン朝]]
[[ru:Караханидское государство]]
[[tr:Karahanlılar]]
[[uz:Qoraxoniylar]]
[[zh:黑汗]]
