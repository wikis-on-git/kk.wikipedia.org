'''Анкинович Степан Герасимович''' (''14.11.1912, Витебск обл. Кашино дер. – 16.6.1985, Алматы қ.'') – геология-минералдық ғылыми докторы (1964), профессор (1967). Қазақ КСР-інің еңбек сің. жоғары мектеп қызметкері (1972). [[Ленинград]] (1938, қазіргі Санкт-Петербург) [[тау-кен]] институтын бітірген. 1938–51 ж. Қазақстанның геологиялық қызметі жүйесінде, Жезқазған, Ұлытау кенді ауданында, Үлкен Қаратауда [[полиметалл]], темір, марганец, [[ванадий]] кендерін барлайтын партиялар тобы мен экспедициялардың геологы, аға геологы, бас геологы, Қазақ геологиялық басқармасының аға инженері болып жұмыс істеді. <br />
Сонымен қатар 1949 жылдан Қазақ кен-металлургия институтында (қазіргі [[Құту|Қазақ ұлттық техникалық университеті]]) доцент, 1970 жылдан кафедра меңгерушісі болды. Анкиновичтің негізгі ғылыми еңбектері Солтүстік Тянь-Шаньның (Үлкен Қаратау мен Жабағылы) және Сарыарқаның батыс бөлігінің геологиясын, стратиграфиясын, шөгінділік металлогениясын, түсті металдар кендерінің геологиясын зерттеуге арналған. [[КСРО]] Мемлекеттік сыйл. лауреаты (1946, 1948).
