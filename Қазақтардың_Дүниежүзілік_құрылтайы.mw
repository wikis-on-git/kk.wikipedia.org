'''Қазақтардың Дүниежүзілік құрылтайы''' - [[Дүниежүзі қазақтары қауымдастығы]]ның ең жоғарғы органы.


== 1-нші құрылтай ==
[[1992]] ж. Қазақтардың 1-нші Дүниежүзілік құрылтайы [[Алматы]]да өткізілді. 

Құрылтайға алыс және жақын шет мемлекеттерден, соның ішінде [[Түркия]], [[Алмания]], [[Франсия]], [[Норуегия]], [[Монғолия]], [[Қытай]], [[Аустрия]] және басқа 33 елдерден 800-ден астам өкіл қатысты. 

Құрылтай күн тәртібіндегі ([[Дүниежүзі қазақтары қауымдастығы]]н құру, оның жарғысын қабылдау, басшы органдарын сайлау мәселелерді) талқылады. 

Қазақстан Республикасының Президенті [[Назарбаев, Нұрсұлтан Әбішұлы|Нұрсұлтан Назарбаев]]ты Дүниежүзі қазақтары қауымдастығының төрағасы етіп сайлау туралы ұсыныс бірауыздан қабылданды. [[Қазақстан Жазушылар Одағы]] басқармасының бірінші хатшысы [[Қалдарбек Найманбаев]] төрағаның бірінші орынбасары болып сайланды. Дүниежүзі қазақтары қауымдастығының басшылығын құрылтайға қатысушылар мына құрамда толық қолдады: 
* [[Нұрсұлтан Назарбаев]] - Төралқа төрағасы. 
* [[Қалдарбек Найманбаев]] – Төрағаның бірінші орынбасары. 
* [[Дәлелхан Жаналтай]] ([[Түркия]]), [[Мырзатай Жолдасбеков]], [[Алтынбек Сәрсенбаев]] – Төралқа мүшелері. 

== 2-нші құрылтай ==
[[2002]] ж. келесі, 2-нші құрылтай [[Түркістан]]да өтті. 

Құрылтайға алыс және жақын 32 шет мемлекеттерден 400-ден астам өкіл қатысты.

== 3-нші құрылтай ==
[[2005]] ж. 27-28 қыркүйекте Қазақтардың 3-нші Дүниежүзілік құрылтайы [[Астана]]да өткізілді.
 
Құрылтайға алыс және жақын 32 шет мемлекеттерден, соның ішінде [[Ресей]]ден, [[Қытай]]дан, [[Аустрия]]дан, [[Чехия]]дан, [[Норуегия]]дан, [[Италия]]дан, [[Сингапур]]дан, [[Мысыр]]дан, 300-ден аса өкіл, сондай-ақ [[Қазақстан]]ның барлық облыстары мен [[Алматы]] және [[Астана]] қалаларынан 200-ден астам өкіл қатысты.
 
Құрылтайда шетелде тұратын [[қазақ шетжұрты]] өкілдерін [[Қазақстанның жоғарғы оқу орындары]]нда оқыту үшін жағдай жасау, сондай-ақ тарихи отанына инвестициялар орналастыру мүмкіндіктері секілді мәселелер талқыланды. 

Бизнес байланысын нығайту, [[қазақ шетжұрты]] республиканың экономикасы туралы толығырақ ақпарат алуына ықпал ету, кәсіпкерліктің даму жағдайы, мемлекет пен бизнес-қоғамдастықтардың өзара қарым-қатынас секілді мәселелер қаралды. 

[[Санат:Қазақтар]]
