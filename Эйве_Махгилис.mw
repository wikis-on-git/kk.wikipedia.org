'''Эйве Махгилис''' (Макс) (20.5. 1901, Ватерграфсмер, Нидерланд – 26.11.1981, Амстердам) – голландиялық шахматшы, халықаралық гроссмейстер (1950) және халықаралық төреші (1951), шахматтан әлемнің бесінші чемпионы (1935 – 37). Амстердам ун-тінің математика ф-тін бітірген (1924), Тилбург ун-тінің математика докт., проф. (1964). Бірнеше дүркін Голландия чемпионы (1921 – 60) және ірі халықар турнирлердің жеңімпазы мен жүлдегері (1923 – 58) болды. 1935 ж. қазан – желтоқсан айларында Голландияның бірнеше қаласында әлем чемпионы атағы үшін А.Алехин мен Э. арасында матч өтті. Бұл матчта 15,5:14,5 есебімен жеңіске жеткен Э. әлемнің бесінші чемпионы атанды. 1937 ж. Э-мен Алехин арасындағы қарымта матчта Алехин 17,5:12,5 есебімен жеңіске жетіп, өзінің әлем чемпионы атағын қайта иемденді. Э. соғыстан кейінгі жылдары да көптеген халықар. турнирлерде құрмет тұғырына көтерілді. 1953 ж. Цюрихтегі, 1958 ж. Мюнхендегі үміткерлер турнирінде күш сынасты. 1970 – 78 ж. халықар. шахмат федерациясының (ФИДЕ) президенті болып, шахмат өнерін дамытуға қомақты үлес қосты.
