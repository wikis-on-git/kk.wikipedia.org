Мандарин түсті доп додасына Қазақстан құрамасы [[1995]] жылдан бастап қатыса бастады. Биылға дейін 9 рет әлем чемпионатында бақ сынап, екі рет ([[2003]] және [[2005]] жылдары) қола жүлдеге ие болды. Жеті рет төртінші орынды иемденіп, [[1999]] жылы бесінші орынды қанағат тұтты.
Негізі, допты хоккей біздің елде қарқынды түрде дамымаған. Тек Оралда «Ақжайық» деген командамыз бар. Бұл команда Ресей чемпионатының бірінші лигасында спорттық шеберліктен шыңдап жүр. Ал бір қаланың клубымен жүлделі орындарға сына қағу әсте мүмкін емес. Бірақ бүгінде ҚР құрамасының тізгінін ұстаған азаматтар жүлделі орынға ие болу үшін Ресей ойыншыларына иек артып келеді. Бұл тұрғыда Александр Ионкин мен Александр Осокин Ресей құрамасының сапына ілікпей қалған тәжірибелі ойыншыларды Қазақстан құрамасының сапына тартуда. Сол ойыншылардың арасында әлем чемпионаты кезінде Қазақстан құрамасының жейдесін киіп, ел намысын қорғағандары болмаса, Қазақстанғa үш қайнаса да сорпасы қосылмайтындары жетерлік. Араларында қазақ топырағында тәрбиеленген ойыншылар да баршылық. Тек ондайлар көп емес. Әрине, мұның бәрі [[бенди|бендидің]] олимпиадалық ойындар бағдарламасына ене алмай отырғандығынан. 

Кеңес Үкіметі тұсында Алматының «Динамосы» дүрілдеп тұрған кездің өзінде, осы тәжірибе қолданылған. Сол кездің өзінде әйгілі «Динамоның» сапында Ресейдегі Орал өңірі мен Волга жағалауының түлектері көп болған. ҚР спортының тарихындағы даңқты бапкер, ұлағатты ұстаз Эдуард Айрихтің дәнін қазақ жеріне әкеп еккен спорты осылай дүрілдеген.
[[2006]] жылғы әлем чемпионаты алдында Норвегия тарапы «Қазақстан қулыққа салып, Ресей ұлттық құрамасының сапына ілікпей қалған орыс хоккейшілерін жинап алып жүр. [[1999]] жылға дейін өз хоккейшілерімен ойнады да, одан бері құрама сапын Ресей жігіттерімен жасақтап келеді. Олармен кездескен сайын, ылғи 30-дың ішіндегі жаңа хоккейшілерді кездестіреміз», – деп реніш білдірген. Алайда [[Халықаралық допты хоккей қауымдастығы]] «Қазақстан жаңа ойыншыларының бәрін да заң жүзінде орайластырып, өз құрамдарына алуда. Осы тұрғыдағы талаптардың бәрін орындап отырғандықтан, ешқандай кінә таға алмаймыз» деген болатын. Осымен сөз біткен. Содан бері қола медаль норвег бендишілерінің түсіне ғана кіреді...
Былтырдан бері бенди Қазақстанда ауызға жиі алына бастады. Себебі [[2011]] жылғы Алматы мен Астанада [[VІІ қысқы Азия ойындары]] өтеді. Осыған орай, жоғарыда айтылған әйгілі «Динамо» командасының сұр мергені, гол соғудан КСРО рекордшысы Евгений Агуреев «өз жерімізде өтетін Ақ Азиаданың бағдарламасына дүбірлі дода қожайындары ретінде бендиді қосқанымыз дұрыс. Өйткені бұл спорттың түрінен Азияда бізге қайрат көрсете алатын ешкім жоқ. Яғни жалпыкомандалық есепте бір алтын қоржынымызға оңайшылықпен түседі» деп ұсыныс тастаған-ды. Орынды пікір әзірше қолдау тауып отырған сыңайлы. Содан бері бендиді аз да болса, ескере бастадық. Мәскеуде өтетін әлем чемпионатында Азиядан екі команда қатысады. Қазақстан құрамасы «А» тобында бақ сынаса, [[Моңғолия]] төменгі топта сынға түседі. Естуімізше, допты хоккейді 2011 жылғы Азия ойындары бағдарламасына енгізсек, құрлықтың шығыс бөлігіндегі кейбір елдер бұл спортты дамытуды қолға алып, команда жасақтамақ. Өзіңіз ойлап көріңізші, [[Өзбекстан]] мен [[Қырғызстан|Қырғызстанға]] неге біз сияқты Ресей хоккейшілерімен бір-бір команда шығарып, күміс немесе қола жүлдені қақшып кетпеске?!

==Ресей астанасындағы ХХVІІІ бүкіләлемдік біріншіліктегі ([[2008]]) Қазақстан құрамасы==

Қазақстан бенди құрамасы бас бапкері - Александр Ионкин, оның сенім артқалы отырған жігіттері мыналар:
* қақпашылар – Александр Косынчук («Ракета», Ресей), Вячеслав Горчаков («Ақжайық»); 
* қорғаушылар – Сергей Горчаков («Волга», Ресей), Михаил Добрынин («Родина», Ресей), Юрий Логинов («Зоркий», Ресей), Денис Максименко («Ақжайық»);
* жартылай қорғаушылар – Владислав Новожилов («Акжайык»), Андрей Мороков, Денис Слаутин (екеуі де – «Родина», Ресей), Алексей Загарских («Ракета», Ресей), Искандер Нугманов («Зоркий», Ресей), Денис Инфалин («Финспонг», Швеция), Алексей Золотарев («Бруберг», Швеция), Алексей Курочкин («Грипен», Швеция), Александр Дрягин («Сандвикен», Швеция);
* шабуылшылар – Вячеслав Бронников («Родина», Ресей), Рауан Исалиев («Ақжайық»), Дмитрий Завидовский («Енисей», Ресей).

==Деректер==
Төменде тоғыз әлем чемпионатына қатысқан Қазақстан құрамасының сапында қай қаладан қанша бендиші ойнағаны келтірілген:
Орал – 18, Қарағанды – 1,
Қазақстан (барлығы) – 19;
Красноярск – 7, Киров – 6, Краснотурьинск – 6, Первоуральск – 5, Мончегорск – 3, Ульяновск және облысы – 3, Карпинск – 2, Полевской – 2, Архангельск облысы – 1, Димитровград – 1, Иркутск – 1, Кемерово облысы – 1, Мәскеу облысы – 1, Нижний Новгород – 1, Северодвинск – 1, Сыктывкар – 1,
Ресей (барлығы) – 42.

==Мынаны да қараңыз==

[[Қазақстан мұзды хоккей ұлттық құрамасы]]

[[Санат:Спорт]]
