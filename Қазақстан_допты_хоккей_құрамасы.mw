Мандарин түсті доп додасына Қазақстан құрамасы [[1995]] жылдан бастап қатыса бастады. [[2008]] жылды қосқанда 10 рет әлем чемпионатында бақ сынап, екі рет ([[2003]] және [[2005]] жылдары) қола жүлдеге ие болды. Жеті рет төртінші орынды иемденіп ([[2008]] жылғы әлем чемпионатын есептегенде), [[1999]] жылы бесінші орынды қанағат тұтты.

== Қазақстандағы бендидің дамуы ==
Негізі, допты хоккей біздің елде қарқынды түрде дамымаған. Тек Оралда «Ақжайық» деген командамыз бар. Бұл команда [[Ресей]] чемпионатының бірінші лигасында спорттық шеберліктен шыңдап жүр. Ал бір қаланың клубымен жүлделі орындарға сына қағу әсте мүмкін емес. Бірақ бүгінде ҚР құрамасының тізгінін ұстаған азаматтар жүлделі орынға ие болу үшін Ресей ойыншыларына иек артып келеді. Бұл тұрғыда [[Александр Ионкин]] мен [[Александр Осокин]] Ресей құрамасының сапына ілікпей қалған тәжірибелі ойыншыларды Қазақстан құрамасының сапына тартуда. Сол ойыншылардың арасында әлем чемпионаты кезінде Қазақстан құрамасының жейдесін киіп, ел намысын қорғағандары болмаса, Қазақстанғa үш қайнаса да сорпасы қосылмайтындары жетерлік. Араларында қазақ топырағында тәрбиеленген ойыншылар да баршылық. Тек ондайлар көп емес. Мұның басты себебі -  [[бенди|бендидің]] [[олимпиадалық ойындар]] бағдарламасына ене алмай отырғандығынан. 

Кеңес Үкіметі тұсында Алматының «[[Динамо бенди құрамасы (Алматы)|Динамосы]]» дүрілдеп тұрған кездің өзінде, осы тәжірибе қолданылған. Сол кездің өзінде әйгілі «Динамоның» сапында Ресейдегі [[Орал өңірі]] мен [[Еділ]] жағалауының түлектері көп болған. ҚР спортының тарихындағы даңқты бапкер, ұлағатты ұстаз [[Эдуард Айрих]]тің дәнін қазақ жеріне әкеп еккен спорты осылай дүрілдеген.

[[2006]] жылғы әлем чемпионаты алдында [[Норвегия]] тарапы «Қазақстан қулыққа салып, Ресей ұлттық құрамасының сапына ілікпей қалған орыс хоккейшілерін жинап алып жүр. [[1999]] жылға дейін өз хоккейшілерімен ойнады да, одан бері құрама сапын Ресей жігіттерімен жасақтап келеді. Олармен кездескен сайын, ылғи 30-дың ішіндегі жаңа хоккейшілерді кездестіреміз», – деп реніш білдірген. Алайда [[Халықаралық допты хоккей қауымдастығы]] «Қазақстан жаңа ойыншыларының бәрін да заң жүзінде орайластырып, өз құрамдарына алуда. Осы тұрғыдағы талаптардың бәрін орындап отырғандықтан, ешқандай кінә таға алмаймыз» деген болатын. Осымен сөз біткен. Содан бері қола медаль норвег бендишілерінің түсіне ғана кіреді...

== Азия ойындары==
Былтырдан(??) бері бенди Қазақстанда ауызға жиі алына бастады. Себебі [[2011]] жылғы [[Алматы]] мен [[Астана]]да [[VІІ қысқы Азия ойындары]] өтеді. Осыған орай, жоғарыда айтылған әйгілі «Динамо» командасының сұр мергені, гол соғудан [[КСРО]] рекордшысы [[Евгений Агуреев]] «өз жерімізде өтетін [[Ақ Азиада]]ның бағдарламасына дүбірлі дода қожайындары ретінде бендиді қосқанымыз дұрыс. Өйткені бұл спорттың түрінен [[Азия]]да бізге қайрат көрсете алатын ешкім жоқ. Яғни жалпыкомандалық есепте бір алтын қоржынымызға оңайшылықпен түседі» деп ұсыныс тастаған-ды. Орынды пікір әзірше қолдау тауып отырған сыңайлы. Содан бері бендиді аз да болса, ескере бастадық. [[Мәскеу]]де өтетін әлем чемпионатында Азиядан екі команда қатысады. Қазақстан құрамасы «А» тобында бақ сынаса, [[Моңғолия]] төменгі топта сынға түседі. Естуімізше, допты хоккейді 2011 жылғы Азия ойындары бағдарламасына енгізсек, құрлықтың шығыс бөлігіндегі кейбір елдер бұл спортты дамытуды қолға алып, команда жасақтамақ.

[[Санат:Қазақстан спорты]]

[[de:Kasachische Bandynationalmannschaft der Herren]]
[[en:Kazakhstan national bandy team]]
[[fi:Kazakstanin jääpallomaajoukkue]]
[[hr:Kazahstanska bendijska reprezentacija]]
[[no:Kasakhstans herrelandslag i bandy]]
[[ru:Сборная Казахстана по хоккею с мячом]]
[[sv:Kazakstans herrlandslag i bandy]]
