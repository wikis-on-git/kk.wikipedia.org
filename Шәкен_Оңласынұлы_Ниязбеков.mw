{{Infobox Biography
| subject_name   = Ниязбеков, Шәкен Оңласынұлы 
| image_name     = Shaken Niazbekov.jpg
| image_size     = 180px
| image_caption  = 
| date_of_birth  = [[1938]] ж. [[қараша 12|қарашаның 12-інде]]
| place_of_birth = [[Тараз]]
| date_of_death  = 
| place_of_death = 
| occupation     = Дизайнер
| spouse         = 
}}
'''Ниязбеков, Шәкен Оңласынұлы''' — суретші, Қазақстанның Мемлекеттік туының авторы.

== Қысқаша өмірбаяны ==
Ежелгі Тараз жерінде дүниеге келген, шеше жағынан полковник, Кеңестер Одағының Батыры [[Бауыржан Момышұлы|Бауыржан Момышұлы]]ның туысы болып келеді. Бабасы — дана [[Төле би]]. Он жасқа келген кезде, бір жыл ішінде әке-шешесі өліп, кенеттен тұлдыр жетім қалады.

Орта мектепті бітіргеннен кейін Шәкен Ниязбеков атақты «Мухинкаға» (Ленинградтың В. И. Мухин атындағы жоғары көркем-өнеркәсіптік училищесі) оқуға түседі. Студент кезінде ол [[Эрмитаж]], [[Исаак соборы]] және [[Петродворец]]ті қалпына кетіру жұмыстарына қатысады. Шәкен Ниязбеков өзінің ең басты ұстазы ретінде [[Қастеев, Әбілхан|Әбілхан Қастеев]]ті атайды.

Соңғы отыз жылдан астам уақыт көлемінде суретші көптеген конкурстарға қатысып, бірнеше рет жеңімпаз атанды. Өмірінің кейбір кезеңдері: 1961 жыл — «Глобус» теледидарының дизайны үшін [[Чехословакия]]да берілген алтын медаль, 1964 жыл — Ленинградта өткен «Бейбітшілікті қолдаймыз!» атты плакаттар конкурсында бірінші орын, 1982 жыл — Алматы қаласындағы [[Республика алаңы]]н көркем безендіруден өткен конкурста бірінші орын…

«[[Құрманғазы]]», «Көбік шашқан», «[[Исатай Тайманов]]», «[[Абай]]», «[[Шоқан Уәлиханов]]», «[[Мұхтар Әуезов]]», «[[Сырым Датов]]», «[[Жамбыл]]», «Қазақстаннан келген солдат», «Ана» деген жұмыстар суретшінің жеке көрмелеріндегі каталогтардан қомақты орын алады. Оның жетістіктеріне, сондай-ақ, патриот [[Бауыржан Момышұлы]]ның зиратына қойылған құлпытас пен Алматы қаласының елтаңбасын да жатқызуға болады.

Шәкен Ниязбеков — Қазақстанның мемлекеттік туының авторы. [[1992]] жылы ол [[Қазақстан]], [[ТМД]], [[Түркия]], [[Алмания|Германия]], [[Моңғолия|Монғолия]] елдерінен 1200-ге тарта суретші қатысқан конкурста жеңіп шықты.

== Негізгі шығармашылық жұмыстары ==
* [[Тараз]] қаласындағы Ш.Уәлиханов атындағы кинотеатрдың кешенді дизайны ([[1979]], А.Симоновпен, В.Кузьминмен бірге)
* «Волоколам бағытында. Генерал-майор И.Панфилов пен қолбасшы Б.Момышұлы ескерткіші» ([[1985]]),
* «Жамбыл»,
* «Ана болу бақыт»,
* «Шоқан Уәлиханов», т.б. көркем кенептер.
* [[Алматы]] қаласы елтаңбасының авторы.
* [[Қазақстан байрағы|Қазақстан Республикасы Мемлекеттік туының]] авторы.

== Марапаттары ==
* [[Чехословакия]]да өткен Халықаралық байқаудың алтын медалін ([[1961]]) және
* [[Ленинград]]та ([[Санкт-Петербург]]) өткен плакаттар байқауының бірінші жүлдесін ([[1982]]) жеңіп алған.
* [[Қазақстанның еңбек ciңipгeн қайраткері‎]]

[[Санат:Қазақстан дизайнерлері]]
[[Санат:Қазақстанның еңбек ciңipгeн қайраткерлері]]
[[Санат:1938 жылы туғандар]]
