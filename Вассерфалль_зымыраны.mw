[[Сурет:Hermes_A-1_Test_Rockets_-_GPN-2000-000063.jpg|thumb|Һермес-A1 (Америкалықтардың Вассерфалльдың дайын сызбалары бойынша жасаған зымыраны)]]
'''«Вассерфалль» зымыраны''' ({{lang-de|Wasserfall Ferngelenkte Flakrakete}} — ''Вассерфалль алыстан басқарылатын әуеге қарсы зымыраны'', ''Вассерфалль'' сөзінің мағынасы — сарқырама; ''Агрегат-5'' деген атпен де белгілі) — алыстан басқарылатын [[жер-әуе зымыраны]].

[[Екінші дүниежүзілік соғыс]] кезеңінде [[Германия|Германиядағы]] [[Пенемюнде]]<ref>Ernst Klee & Otto Merk. ''The Birth of the Missile: The Secrets of Peenemünde'' Gerhard Stalling Verlag:Hamburg 1963 (English translation 1965) p 77</ref> орталығында жасалған Германияның [[Вундерваффе (ғажайып қару)|ғажайып қару]]ларының бірі болып табылған Вассерфалльдың құрылымының негізінде жасалған зымырандарды [[Екінші дүниежүзілік соғыс]]тан кейін кеңестіктер '''Р-101''' жобасында пайдаланып, ал америкалықтар Һермес-А1 деген зымыранды сол Вассерфалльдың негізінде жасады.

== Жасалу тарихы ==
Толығымен қорғаныс жүйесі болғандықтан ''Вассерфалль'' зымыраны [[Адольф Һитлер]]ге онша қатты ұнамаған болатын, себебі [[Һерманн Гөринг]] оған [[Германия әскери әуе күштері|Люфтваффе]] [[Үшінші Рейх|Үшінші Рейхтің]] әуе кеңістігіне жауды аяқ бастырмайды деп уәде еткен еді. Сондықтан бұл жоба бастапқы кезеңде онша көп қолдау көрген жоқ. [[1943]] жылдан бастап ағылшын-америкалық одақтастардың стратегиялық бомбылауы күшейе бастаған кезде ''Вассерфалль'' зымыранына керекті қаржы-материалдар оның орнына [[Фау-2 зымыраны|Фау-2]] шабуыл зымыранын жасауға жұмсалып отырды.

Зымыранның негізгі концепциясы бойынша жұмыс 1941 жылы басталып, оның соңғы техникалық көрсеткіштері [[1942]] жылғы [[қарашаның 2]]-сінде мақұлданды. Алғашқы модельдері [[1943]] жылдың наурызында сынақтан өтті, бірақ [[1943]] жылдың тамызында доктор [[Вальтер Тиль]]дің Британия әскери әуе күштерінің [[Пенемюнде]]ге жасалған бомбылық шабуылының кезінде қаза табуы жұмысты қатты кешеуілдетіп тастады. [[1944]] жылғы [[наурыздың 2]]-сінде жасалған алғашқы табысты сынақтан кейін<ref>Pocock, Rowland F. ''German Guided Missiles of the Second World War'' Arco Publishing Company, Inc.:New York. 1967 (p 107)</ref> (оның үшінші сынақ моделі), Вассерфалльдің тағы 3 сынақ ұшырылуы [[1944]] жылғы маусымның соңында қарай аяқталды. [[1944]] жылғы [[қаңтардың 8]]-інде жасалған сынақ сәтсіз аяқталған болатын. Ол кезде зымыранның қозғалтқышы «шыжылдап», зымыранды тек 7 km биіктікке көтеріп, [[дыбыс жылдамдығы]]на жеткізе алмады. Одан кейінгі ақпан айындағы ұшыру табысты болды, зымыран тік көтеріліп, 770 m/s (2,800 км/сағ) жылдамдыққа қол жеткізді.<ref>Klee and Merk. 69</ref>. [[1945]] жылғы [[ақпанның 17]]-сінде [[Пенемюнде]]дегі зымыран орталығы эвакуацияланғанға дейін 35 Вассерфалль сынақ ұшырылуы жасалып үлгерілді.

[[1944]] жылғы [[маусымның 13]]-інде Вассерфалльдың радиомен бағыттау жүйесі орнатылған [[Фау-2 зымыраны|Фау-2]] зымыраны [[Швеция]]ға барып құлады. Ондағы бағыттау жүйесі «Кель-Штрассбург» бағыттау жүйесінің жетілдірілген түрі болатын. Осы «Кель-Штрассбург» бағыттау жүйесі Жерорта теңізінде ағылшын-американ кемелеріне біршама табысты қолданылған [[Һеншель Hs 293]] қанатты зымыранының бағыттау жүйесі ретінде қолданылған еді.<ref>Neufeld, Michael J. ''The Rocket and the Reich: Peenemünde and the Coming of the Ballistic Missile Era.'' The Free Press: New York, 1995. (p 235)</ref>

Соғыстың екінші жартысында [[Үшінші Рейх]]тің қару-жарақ және соғыс өндірісі министрі болған [[Альберт Шпеер]] кейінірек өзінің естеліктерінде ''Вассерфалльға'' жете мән берілмегені Германияның соғыста жеңіліске әкеп соққан себептердің бірі болған еді деп жазады:

<blockquote>Осы күнге дейін мен мынаған нық сенемін: егер біз 1944 жылдың көктемінен бастап «Вассерфалльді», оған қоса реактивті жойғыш ұшақтарды жаппай қолдана алғанымызда, бұл ағылшын-американ әуе күштерінің біздің өндірістік орындарымызға шабуылдарын тоқтатар еді. Бұл біздің қолымыздан келер еді, себебі одан көп кейін де айына 900 дана Фау-2 зымырандарын шығарып отырдық.<ref>Albert Speer, ''Erinnerungen''. Propyläen Verlag 1969, (ISBN 3-550-06074-2) p 375</ref></blockquote>

== Техникалық сипаттамалары ==
Вассерфалль [[Фау-2 зымыраны|Фау-2]] зымыранының әуеге қарсы бейімделген, екеуінің жалпы құрылымы да, сырт түрлері өте ұқсас бір түрі болды. Зымыран бомбылаушы ұшақтардың ұшатын биіктігіне ғана көтерілуге тиіс болғандықтан, ол Фау-2-ден кішірек болды, оның ұзындығының ¼-дей ғана. Вассерфалльдың тағы бір ерекшелігі — қозғалысын басқара алу үшін оның фюзеляжының орта бөлігінде қосымша қанаттар орналасқан.

Фау-2-ден айырмашылығы, Вассерфалль бір ай уақыт бойы дейін бірден ұшырылуға дайын тұруға бейімделіп жасалды, сондықтан Фау-2 зымырандарында қолданылған ұшқыр [[Сұйық оттегі|сұйық оттегі]] оған жарамайтын еді. Доктор [[Тиль, Вальтер|Вальтер Тиль]] жасап шығарған қозғалтқыштың жаңа түрі отын ретінде визолға (винил изобутил эфирі) және «СВ-қоспасы» немесе «Зальбай» деп аталатын қоспаға (90% азот қышқылы, 10% күкірт қышқылы) негізделген болатын. Осы тез тұтанатын қоспа басқа бір резервуардан қысыммен берілетін азот газымен араласып, жану камерасына зор қысыммен келіп жететін. Вассерфалль тез тұтанатын отын төгілсе де зымыранды ұшыра алатын арнайы зымыран базаларынан (Везувий деген құпия атымен белгілі) ұшырылуға тиісті еді.<ref>Klee and Merk. 70</ref>

Зымыранды бағыттау жүйесі ретінде күндізгі уақытта қарапайым [[радио бағыттау]] жүйесі — [[MCLOS]] жүйесі қолданылатын. Түнгі уақытта бағыттау әлдеқайда күрделі болды, себебі қараңғыда зымыранның өзін де, нысананы да көру қиын. Сол себепті «''Райнланд''» атты жаңа жүйе жобаланды. «Райнландтың» ішінде [[транспондер]] орнатылатын, транспондердің жіберген сигналдарын жерде орналасқан [[радиопеленгатор]] қабылдап, зымыранның нақты орны анықталатын. «Райнландтың» нысананы анықтауға арналған радары да болды. Зымыран ұшырылғаннан кейін бірден іске қосылатын [[аналогтық компьютер|механикалық компьютер]] транспондер мен радардың көрсеткіші бойынша зымыранды нысанаға қарай бағыттайтын. Жерде орналасқан оператор радардың экранында зымыран мен нысананың екі жарық дағын көріп, зымыранды күндізгідей бағыттай алатын. Зымыран енді ұшырылған кезде оны бағыттау жану камерасының аузында орналасқан төрт графит руль арқылы, ал зымыран толық жылдамдығына жеткен соң оның құйрығында орналасқан төрт басқа руль арқылы жүзеге асырылатын.

Бағыттау жүйесінің жобаланған тағы бір түрінде тек бір ғана айқыш тәрізді, нысананы көздеп айналып тұратын радар сәулесі қолданылатын. Райнланд жүйесі секілді ол да нысанаға алдымен транспондер сәулесі арқылы бағытталып, содан соң сол [[болымсыз кері байланыс]] арқылы сәуледен ауытқымай бағытталып отыратын. Егер ауытқи қалған жағдайда ол тұрақты сигналдың орнына пульс қабылдай бастап, аутоматикалы түрде өзін сәулеге қайтаратын.

Бастапқыда зымыранның жарғыш жүгінің салмағы 100 kg болатын, бірақ зымыранның тию дәлдігі төмен болғандықтан оған әлдеқайда үлкен (306 kg) сұйық жарылғыш затқа негізделген жарғыш жүк тией бастады. Ондағы мақсат — жаудың бомбалаушы ұшақ тобының ортасында зор жарылыс ұйымдастырып, кем дегенде бірнешеуін істен шығару. Күндізгі уақытта оператор жарғыш жүкті алыстан басқару жүйесі арқылы іске қосып, түнгі уақытта [[алыстан жарғышы]]тың бір түрі қолданылуға тиіс болды.

*Аты=Вассерфалль
*Атқаратын қызметі=[[Жер-әуе зымыраны]]
*Жасап шығарушы=Пенемюнде зымыран орталығы
* Бір данасының құны: 7 000-10 000 Рейхсмарка
*Алғашқы ұшырылуы=1943 жылғы наурыз
*Қозғалтқышы=сұйық отынды реактивті қозғалтқыш
*Ұшырылған кездегі салмағы=3 700 kg
*Ұзындығы=7,85 m
*Диаметрі=2,51 m
*Жылдамдығы=770 m/s
*Қашықтығы=25 km
*Жарғыш тұмсығының салмағы=235 kg

== Сілтемелер ==
{{reflist}}

== Сыртқы сілтемелер ==
*[http://www.luft46.com/missile/wasserfl.html Вассерфалль туралы техникалық мақала, сызбалары және сынақ ұшыруларының фотосуреттері]
*[http://www.cloudster.com/RealHardware/Wasserfal/WasserfalTop.htm Вассерфалль фотосуреттерінің жинағы]
*[http://www.ausairpower.net/DT-MS-1006.pdf Жер-әуе зымырандарының пайда болу тарихы («Defence Today» журналынан алынған мақала)]
*[http://www.ausairpower.net/Wasserfall-W-10-2T.gif Вассерфалль W-10 сызбасы]

== Тағы қараңыз ==
* [[Енциан]]
* [[Райнтохтер]]
* [[Шметтерлинг]]

[[Санат:Жер-әуе зымыраны]]

[[de:Wasserfall (Rakete)]]
[[en:Wasserfall]]
[[es:Wasserfall]]
[[it:Wasserfall]]
[[nl:Wasserfall]]
[[pl:Wasserfall]]
[[pt:Wasserfall]]
[[ru:Вассерфаль]]
[[sv:Wasserfall]]
