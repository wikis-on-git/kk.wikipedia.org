ТАЛДЫ, ауыл, Шет ауданындағы Талды селолық округінің орталығы. Талды өзенінің бойында, аудан орталығы Ақсу-Аюлының солтүстік шығысында 60 км жерде, Қарағанды қаласының оңтүстік-шығысында 110 км жерде орналасқан. Іргесі 1961 жылы «Путь коммунизму» совхозының бөлімшесі негізінде кеңшар болып қаланды. Халқы 1180 (2006ж). Ұлттық құрамы: 98,3 пайызы қазақ; 1,7 пайызын өзге ұлт өкілдері құрайды. Округ аумағында өткен ғасырдың 34-50 жылдары аралығында «Жаңа-Жұрт», «Шаруа теңеу» колхоздары болған. 50 жылы Роза Люксембург колхозы ірілендірілген уақытта соған берілген. Шаруашылықтың негізгі мамандандырылған бағыттары-ірі қара мал шаруашылығы, егін шаруашылығы. Жерінің жалпы ауданы 125 мың га. Округтің елді мекендерінде (Жаңа-Жұрт, Берекетті ауылдары) 3 мектеп, ФАП отбасылық дәрігерлік амбулатория, мәдениет үйі, кітапхана, бар. Кеңшар негізінде 64 шаруа қожалығы 1 ЖШС құрылған (2006). Округ жерінде Каз ЦИК-тің алғашқы мүшелерінің бірі Қойшыбаев Шаян, ақын Жәкен Байтуов, Смағұлов Зейнекеш ауданның әйелдер Кеңесінің төрайымы 1941-1945 ж.ж 1946 жылы Ленин орденін алған белгілі шахтер Кішкентаев Ілияс тұрып, өмір сүрген. Ауыл басқа елдермен автомобиль жолдары арқылы байланысады. Ең жақын Қарағанды т.ж. станциясы 110 км.
[[Санат:Қарағанды облысы]]
[[Санат:Шет ауданы]]
