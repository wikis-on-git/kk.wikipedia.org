'''ИНДЕР''' – [[Каспий]] ойпаты алабындағы тұзды тұйық көл. [[Атырау облысы]] Индер ауданында орналасқан. Аумағы 110 км2, ұзындығы 13,5 км, енді жері 11 км, ең терең жері 0,7 м, жағалау бойының ұзындығы 40 км. Негізгі толысу көзі айналасындағы саздардан шығатын [[тұз]]ды бұлақтар. Су жиналатын алабы 425 км2. Тұз линзасының қалыңдығы 56 метрге жетеді. Көлге жылына 1,5 млн. тоннаға дейін тұз (негізінен NaCl) шөгеді. Индер көлінен құрамында бром, калий бар жоғары сапалы ас тұзы өндіріледі. Ал көлдің лайлы [[саз-балшығы]] түрлі ауруларды емдеуге пайдаланылады.
