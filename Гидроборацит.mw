'''ГИДРОБОРАЦИТ''' – ''бораттар класының тізбекті тобына жататын минерал''. Хим. формуласы CaMg. [BB2O4(OH)3]2•3H2O, құрамында 49,5% В2О3 бар. [[Моноклинд|Моноклиндік]] сингонияда кристалданып, ине, [[талшық]], [[сферолит]], жұлдызша түріндегі агрегаттар құрайды. Түсі ақ немесе түссіз, қызыл, сұр, кейде шыныдай жылтыр болады. Қатт. 3,5 – 4,5; сынғыш; жымдастығы жақсы байқалады; тығызд. 2167 кг/м3. Г. борлы тас тұзы кендері мен тұз күмбездерінде гипс, ангидрит, бораттармен бірге кездеседі, кейде тұзды көлдерде тұнады. Г-тің ірі кендері Қазақстандағы Индер көлінде бар. Г-тен бор қосылыстары өндіріледі.
