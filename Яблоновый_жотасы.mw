'''Яблоновый Жотасы''' – [[Байкал]] сыртының орталық бөлігіндегі тау жотасы; негізінен Ресейдің Чита обл. жерінде. Ұз. 650 км, ені 20 – 120 км. Биікт. 1678 м. Кейбір жоталары Тынық мұхит пен Солт. Мұзды мұхиттың суайрығы болып саналады. Гранит, кристалдық тақтатас және құмтастан түзілген; ежелгі мұзбасу қамтыған. Беткейлері (1200 – 1400 м-ге дейін) балқарағайлы, шыршалы-самырсынды тайга, тек оңт. беткейлерінде ғана қарағайлы орман өседі. Солт. бөлігінің шыңдары таулық тундра өсімдіктерімен және қорым тастармен жабылған.
