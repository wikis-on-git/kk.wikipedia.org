'''Экзогендік Процестер''', сыртқы процестер – [[Күн]] энергиясы мен Жердің өзіне тарту (гравитация) күшіне негізделген геологиялық процестер жиынтығы. Э. п-ге атмосфера газдарының, жел, жауын-шашынның, организмдерінің әрекеттерінен туатын, бір-бірімен тығыз байланысты физ.-хим., геохим., физ-мех., гидродинамик., гидрохим., биохим., биогеохим., т.б. процестер жатады. Жер бетінің әр бөлігінде Э. п-дің белгілі тобы (құрлықта физ. және хим. үгілу, гипергенез, су айдындарындағы литогенез процестері) басым келеді. Э. п. әсерінен барлық түпкі тау жыныстарының минералдары мүжіліп үгіледі, әр түрлі жылдамдықпен ыдырайды, үгілген материал бастапқы орнынан жылжып көшеді, жаңа орынға келіп жиналады. Сөйтіп, жаңа физ.- геогр., геохим. жағдайларда жаңа гиперген минералдар мен тау жыныстары түзіледі. Э. п-ден үгілу қыртысы, тотығу белдемі, жер бетінің борпылдақ (континенттік) тау жыныстары, су айдындарында түрлі құрамды тұнбалар және бұлармен байланысты пайдалы қазбалар қалыптасады; қ. Экзогендік кендер.
