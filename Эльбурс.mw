'''Эльбурс''' – Иранның солт-ндегі тау жоталары, Каспий т-нің оңт. жағалауында; Иран таулы қыратының солт. шетін жиектейді. Ұз. 900 км. ені 120 км. Биікт. 2000 – 3500 м болатын бірнеше қатар жоталардан тұрады. Биікт. 5604 м (Демавенд жанартауы – Иранның ең биік жері). Негізінен әктас пен құмтастан, Демавенд – андезитті лавадан тұрады. Шың басы тегістелген, беткейі тік жарлы. Сефидруд өз. терең шатқал жасап кесіп өтеді. Мұнай және мыс кентастарының кен орындары бар. Батыс беткейінде қалың жалпақ жапырақты орман ағаштары, оңт-нде ксерофитті бұталар өседі. Орт. Эльбурс ұлттық саябағы және бірнеше қорықшалар құрылған.
