'''ГЕНОТИП'' (ген және грек. typos – пішін, үлгі) – тірі организмдердің көбеюі кезінде ата-анадан берілетін [[клетка]]дағы барлық [[ген]]дердің жиынтығы. 

«Генотип» терминін [[1909]] жылы даниялық генетик [[В.Иогансен]] ұсынған. Оған барлық [[геном]] (ядролық гендер) мен [[плазмоген]]дер (цитоплазмалық гендер) жатады. 

Генотип ағзадағы тұқым қуалаушылық қасиеттің негізі болып есептеледі. Генотип болашақ организмнің дамуында, құрылысында, тіршілігінде, яғни барлық белгілерінде, қасиеттерінде, [[фенотипінде]] көрінеді. Организмнің тұқым қуалау белгісі немесе қасиеттері, оның дамып қалыптасуы Генотиптің құрамындағы белгілі бір геннің қызметіне байланысты болады, сондықтан бір геннің қызметі өзін қоршаған генетикалық ортаға байланысты. 

Мысалы, өсімдік жапырағына жасыл түс беретін [[пигмент]] [[хлорофил]]дің түзілуін белгілі бір ген анықтайды. Ал ол ген өз қызметін атқару үшін оған қолайлы жағдай, яғни жарық қажет. Сонда ғана жапырақ жасыл түске боялады. Егер өсімдікті қараңғы жерде өсірсе, ол бозарып кетеді, себебі, ген өзінің қызметін толық атқара алмағаны.

[[Санат:Генетика]]
