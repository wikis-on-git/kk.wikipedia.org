Бадминтон – воланмен және ракеткамен ойналатын спорт түрі. Бадминтон ойналатын алаңның ұзындығы 13,4 м, ені 6,1 м, дәл ортасынан қақ бөліп тұратын торының биіктігі 1,55 м. Бадминтон ойыны алғаш Үндістанда пайда болып, 19 ғасырдың 2-жартысында Ұлыбританияға ауысты. 1872 ж. Бадминтон қаласында (аты осыдан шыққан) алғашқы жарыс ұйымдастырылды. 1934 ж. құрылған Халықаралық бадминтон федерациясына қазір сексеннен астам ел (1997) мүше. 1968 жылдан бастап Еуропа, ал 1997 жылдан дүние жүзі чемпионаттары өткізіліп келеді. Олимпиада ойындары бағдарламасына 1992 ж. енгізілген. Қазақстанда бадминтон спорты 1964 жылдан дами бастады.
[[Санат:Спорт]]
