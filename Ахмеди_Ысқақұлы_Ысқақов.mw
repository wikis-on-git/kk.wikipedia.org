'''Ысқақов, Ахмеди Ысқақұлы''' ([[1910]]) — тілтанушы, [[филология]] [[ғылым докторы|ғылымының докторы]] ([[1965]]), [[профессор]] ([[1968]]),[[Қазақстан ҰҒА]]-ның мүше-корреспонденті ([[1972]]), Қазақстанның еңбек сіңірген ғылым қайраткері ([[1957]]).

== Өмірбаяны ==
[[Алматы педагогикалық институты]]н бітірген ([[1940]]).

[[КСРО ҒА]]-ның КСРО халықтарының тілі мен жазуы институтының аспиранты ([[1940]]—[[1941]]), [[ҚазПИ]] (1941-[[1942]]), содан кейін Педагогикалық және оқытушылық институты директорының орынбасары және оқутышысы (1942-[[1947]]), [[Қазақ мемлекеттік қыздар педагогикалық институты]]нда кафедра меңгерушісі (1947-[[1951]]), [[ҚазССР ҒА]]-ның Тіл және әдебиет институтының директоры (1951-[[1953]]), ҚазМҚПИ кафедра меңгерушісі (1953-[[1955]]), ҚазССР ағарту министрлігі Педагогикалық ғылымдар ғылыми-зерттеу институтының директоры (1955-[[1961]]), 1961 ж. бастап ҚазССР ҒА-ның Тілтану институтында бөлім меңгерушісі.

== Ғылыми қызметі ==
Зерттеу бағыттары: қазақ тілтануының тарихы мен қазіргі жағдайы, [[грамматика]] ([[морфология]]), [[сөз таптарының]] теориясы және сұрыпталуы, [[лексика]] және [[лексикография]], оқыту методикасы. Бұл кісінің бастауымен он томдық «[[Қазақ тілінің сөздігі]]» мен «[[Абай шығармаларының сөздігі]]» құрастырылған.

Монографиялар, оқулықтар, жинақ ішіндегі бөлімдер; қазақ тілтануы, педагогика, халық білімі тарихының сауалдарына қатысты мақала топтамалары сияқты 200-ден астам ғылыми еңбектің ауторы.

Орден, медалдермен марапатталған.

== Еңбектері ==
Негізгі ғылыми еңбектері:
* сөздің морфологиялық құрамы мен қазіргі қазақ тіліндегі атаушы есімдер. Алматы, 1964
** <span style="font-size:smaller;">Морфологическая структура слова и именные части речи в современном казахском языке. Алма-Ата, 1964.</span>
* Қазақ тілінің грамматикасы: (Морфология). Алматы, 1967. 1 том, (авторлас)
** <span style="font-size:smaller;">Грамматика казахского языка: (Морфология). Алма-Ата, 1967. Т. 1 (соавтор).</span>
* Қазіргі қазақ тілі: (Морфология). Алматы, 1964, 1974.

[[Санат:Тілтанушылар]]
[[Санат:Қазақстан тұлғалары]]
[[Санат:1910 жылы туғандар]]
