'''Ядролық Реактор''', [[атомдық реактор]] – атом ядросы бөлінуінің басқарылатын тізбекті реакциясын жүзеге асыратын құрылғы. Оның негізгі бөліктеріне: ядр. отын (мыс., уран не плутоний), баяулатқыш, шағылдырғыш, суытқыш), бақылау және өлшеу приборлары жатады. Я. р. атом ядроларының бөлінуіне себепші болатын нейтрондардың энергет. спектріне қарай: шапшаң (нейтрондардың энергиясы 100 кэВ-тан жоғары), жылулық не баяу (нейтрондардың энергиясы 0,025 эВ) және аралық (нейтрондардың энергиясы 1 эВ-тан бірнеше кэВ-қа дейін) нейтрондар реакторы болып, ал баяулатқыштағы ядр. отынның таралу сипатына сәйкес гомогенді және гетерогенді Я. р. болып ажыратылады. Я. р. кейде пайдаланылатын баяулатқышына (мыс., графит, бериллий, ауыр су, т.б.) не суытқышына (мыс., сұйық металл, т.б.) қарай да бөлінеді. Өзін-өзі қуаттайтын тізбекті реакция уран-графитті Я. р-да Э.Фермидің басшылығымен 1942 ж. 2 желтоқсанда АҚШ-та алынды. Еуропадағы мұндай ең алғашқы Я. р. 1946 ж. КСРО-да И.В. Курчатовтың басшылығымен жасалды.
