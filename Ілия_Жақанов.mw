'''ЖАҚАНОВ''' Қлия (6.5.1936 ж.т., [[Жамбыл]] обл. Сарысу ауд. Ақтоғай а.) — жазушы, композитор, өнер зерттеушісі, Қазақстанның еңб. сің. мәдениет қызметкері (1990), Қырғызстанның еңб. сің. мәдениет қайраткері (1994), Қазақстанның еңб. сің. қайраткері (1998). ҚазМУ-ді бітірген (1959). 1959 — 63 ж. “Қазақстан пионері” (қазіргі “өлан”) газетінің әдебиет және өнер бөлімінің меңгерушісі, 1963 — 84 ж. Қазақстан теледидар және радиохабарлар жөніндегі мемл. к-тінде редактор, аға редактор, Қазақ радиосы музыка редакциясының бас редакторы қызметтерін атқарған. 1984 жылдан шығарм. жұмыста. Алғаш рет оқырмандарға “Қайта оралған ән” (1968), “Хош бол, вальс” (1969) кітаптары арқылы танылған. Қазақтың ұлы күйші, қобызшысы Ықылас туралы романы “Кертологоо” (1989) деген атпен алғаш қырғыз тілінде, кейін қазақ тілінде “Ықылас” (1990) деген атпен жарық көрді. Қазақ өнері қайраткерлерінің өмірін зерттеу негізінде “Екі жирен” (1976), “Бірінші концерт” (1971), “Махаббат вальсі” (1983), “Аққулар қонған айдын көл” (1988) атты деректі жинақтары, сондай-ақ, “Қарабура” (1997) тарихи-танымдық шығармасы жарық көрген. Ж. — “Әселім әнім”, “Даниярдың әні”, “Еділ мен Жайық”, т.б. халық арасында кең таралған әндердің авторы. Қырғыз жазушысы Т.Қасымбековтің “Сынған қылыш” тарихи дилогиясын қазақ тіліне аударған (1981). Ж-тың “Біржан сал”, “Ақан сері”, “Үкілі Ыбырай”, “Естай әнші”, “Жаяу Мұса”, “Мәди”, “Майра”, “Балуан Шолақ”, т.б. сал-серілер ғұмырнамасын, Қазақстан композиторлары М.Төлебаев, Латиф Хамиди, С.Мұхамеджанов, Қ.Мусин, Б.Байқадамовтардың шығарм. портреттерін сомдаған шығармалары мен “Шоқан және музыка” “Жамбыл және музыка”, “Сәкен және музыка” атты деректі фильмдері бар. Халықар. Жамбыл атынд. сыйл. лауреаты (1997).
