'''Тахауи Ахтанов''' — (25. 10. [[1923]], қазіргі [[Ақтөбе]] обл. [[Шалқар]] ауд. Шетырғыз а. — 25. 9. [[1994]], [[Алматы]]) — Қазақстанның халық жазушысы. Ұлы Отан соғысына қатысқан. “Жұлдыз” журналының редакторы (1953 — 54). Қазақстан Жазушылар одағы басқармасының хатшысы (1954 — 57) қызметтерін атқарды. Алғашқы өлеңдері майдандық газеттерде жарияланды. Өлеңдері соғыстан кейін баспадан шыққан, “Жастар дауысы” атты ұжымдық жинаққа енген. 1956 ж. “Қаһарлы күндер” романы жарық көрді. Бұл роман бірнеше рет қайта жарияланып, орыс, неміс, т.б. халықтар тіліне аударылды. Романда екінші дүниежүзілік соғыс майдандарында қарапайым жауынгердің көрсеткен ерлігі шыншылдықпен бейнеленеді. Жазушының “Махаббат мұңы” (1960), “Дала сыры” (1963) кітаптары, “Боран” (1966), “Шырағың сөнбесін” (1973) романдары, “Таңдамалы шығармалары” (1974), 5 томдық шығармалар жинағы (1985) жарық көрді. “Боран” романы үшін 1966 ж. Қазақстанның Мемлекеттік сыйлығы берілді. Бұл роман орыс, өзбек, қырғыз, тәжік, түрікпен, грузин, армян, әзербайжан, түрік, украин, беларус т.б. тілдерге аударылды. Шығарма сол кезеңде қазақ әдебиетіндегі оқшау туынды ретінде бағаланды. “Шырағың сөнбесін” диалогиясында қайта оралып, соғыс қасіретін қарапайым қазақ әйелінің көзімен бере білді. Ахтановтың көптеген драмалық шығармалары “Сәуле”, “Боран”, “Күтпеген кездесу”, “Махаббат мұңы”, “Әке мен бала”, “Ант”, “Жоғалған дос”, “Күшік күйеу” пьесалары да қазақ театрлары сахналарында бірнеше рет қойылды. Жазушы “[[Ғабит Мүсірепов]]” (1956), “Керуен”(1969), “Көкейкесті” (1980) кітаптарында әдеби процесс хақындағы ой-толғаныстарын ортаға салады. Ол А. С. Пушкиннің “Алтын әтеш туралы ертегісін”, А. Толстойдың “Азапты сапарда” трилогиясын, С. Бабаевскийдің “Алтын жұлдызды жігіт” романын, И. С. Тургеневтің, А. М. Горькийдің әңгімелерін қазақ тіліне аударды. Ахтанов 1-және 2-дәрежелі Отан соғысы, Еңбек Қызыл Ту, Халықтар Достығы, “Құрмет Белгісі” ордендерімен, 2 мәрте Қызыл Жұлдыз орденімен марапатталған.


==Ақыт Үлімжіұлы (1867-1940) ==



[[Санат:Қазақ жазушылары]]
[[Санат:1923 жылы туғандар]]
[[Санат:1994 жылы қайтыс болғандар]]
