{{Infobox Biography
| subject_name   = Әлиев, Рахат Мұхтарұлы
| image_name     = Rakhat Aliyev.jpg
| image_size     = 180px
| image_caption  = 
| date_of_birth  = [[1962]]
| place_of_birth = 
| date_of_death  = 
| place_of_death = 
| occupation     = Саясаткер
| spouse         = 
}}
'''Әлиев, Рахат Мұхтарұлы''' — іскер және саясаткер.

== Қысқаша өмірбаяны ==
[[1962]] ж. туған.

[[Алматы Мемлекеттік медицина институты]]н, «Әділет» Жоғары құқық мектебін бітірген. Медицина және экономика ғылымдарының докторы. Ағылшын тілін меңгерген. Төтенше және Өкілетті І сыныпты Уәкіл дипломатиялық дәрежесі бар.

[[1986]]—[[1993|93]] жж. ғылыми жұмыспен айналысты.

[[1993]]—[[1996|96]] жж. кәсіпкерлік қызметте.

[[1996]]—[[1997|97]] жж. Қазақстан Республикасы Мемлекеттік салық комитетінің Салық полициясы Бас басқармасы бастығының бірінші орынбасары.

[[1997]]—[[1998|98]] жж. [[Алматы]] қаласы Салық полициясы департаментінің басқарма бастығы, Қазақстан Республикасы Қаржы министрлігінің Салық полициясы департаментінің директоры.

[[1998]]—[[1999|99]] жж. Бірінші вице-министр — Қазақстан Республикасы Мемлекеттік кіріс министрлігінің Салық полициясы комитетінің төрағасы.

[[1999]]—[[2000]] жж. — [[Алматы]] қаласы мен [[Алматы облысы]] бойынша ҰҚК департаментінің бастығы. 2000-2001 жылы — Қазақстан Республикасы ҰҚК Төрағасының Бірінші орынбасары.

[[2001]]—[[2002|02]] жж. — Қазақстан Республикасы Президентінің Күзет қызметі бастығының орынбасары.

[[2000]] жылдан бастап [[Қазақстан Футбол одағы]]ның қоғамдық негіздегі президенті.

[[2002]]—[[2005|05]] жж. — Қазақстан Республикасының [[Аустрия|Аустрия Республикасындағы]] Төтенше және Өкілетті Елшісі. Сонымен бірге [[Қазақстан|Қазақстан Республикасы]]ның [[Словения|Словения Республикасындағы]], [[Хыруатия|Хыруатия Республикасындағы]], [[Македония Республикасы]]ндағы, [[Сырпия және Черногория|Сербия және Черногория Одақтас Республикасындағы]] Төтенше және Өкілетті Елшісі қызметін қоса атқарушы. Қазақстан Республикасының [[Вена]] қаласындағы халықаралық ұйымдар жанындағы Тұрақты Өкілі.

[[2005]]—[[2007]] жж. — Қазақстан Республикасы Сыртқы істер Министрінің Бірінші орынбасары.

[[2005]] ж. [[тамыз]]дан бастап — Қазақстан Республикасының ЕҚЫҰ-мен ынтымақтастық мәселелері жөніндегі арнайы өкілі.

[[2007]] ж. [[ақпан]]нан — Қазақстан Республикасының [[Аустрия|Аустрия Республикасындағы]] Төтенше және Өкілетті Елшісі.

[[2007]] ж. [[мамырдың 26]] — ҚР Ішкі істер министрі Бауыржан Мұхамеджанов Қазақстан Республикасының «Мемлекеттік қызмет туралы» Заңының 26-бабы 4-ші тармағын басшылыққа ала отырып, Мемлекет басшысының атына Қазақстан Республикасының Австрия Республикасындағы Төтенше және Өкілетті Елшісі, ҚР-ның Вена қаласындағы халықаралық ұйымдар жанындағы Тұрақты Өкілі, Еуропадағы қауіпсіздік пен ынтымақтастық жөніндегі ҚР-ның арнаулы өкілі Рахат Әлиевті қызметтерінен босату туралы ҚР Бас прокурорымен келісілген ұсыныс түсірді. Онда Р.Әлиевтің ҚР Қылмыстық кодексінің 3-ші бөлімінің 125-ші бабында көзделген — «өзінің жеке мүддесі үшін ұйымдасқан топтың әрекетімен адамдарды ұрлау, адамдардың өмірі мен денсаулығына қауіп төндіретін екі және одан да көп адамдарға бірнеше мәрте қару қолдану және зорлық-зомбылық көрсету» бойынша айыпталып отырғаны айтылған.

Нұрсұлтан Назарбаевтың 2007 жылғы [[мамырдың 26]]-сындағы № 333 Жарлығымен Рахат Әлиев Қазақстан Республикасының Австрия Республикасындағы Төтенше және Өкілетті Елшісі қызметінен, Қазақстан Республикасының Вена қаласындағы халықаралық ұйымдар жанындағы Тұрақты Өкілі қызметінен босатылды. Елбасы Нұрсұлтан Назарбаевтың Өкімімен Рахат Әлиев Еуропадағы қауіпсіздік пен ынтымақтастық жөніндегі ұйыммен ынтымақтастық мәселелері жөніндегі Қазақстан Республикасының арнаулы өкілі қызметінен босатылды.

[[2007]] ж. [[мамырдың 28]] — Рахат Әлиевке халықаралық іздеу жарияланды. Бас прокуратураның санкциясымен оны тұтқындауға ұйғарылды.

== Марапаттары ==
II дәрежелі «Данқ» ордені мен «Қазақстан Республикасының Парламентіне 10 жыл» юбилейлік медальінің иегері.

== Үйлік жағдайы ==
Бұрыңғы зайыбы, [[Назарбаева, Дариға Нұрсұлтанқызы|Дариға Назарбаевамен]] ([[Нұрсұлтан Назарбаев]]тың қызы) үш бала: Әлиев, Нұрәлі Рахатұлы, 1985 ж.т., Назарбаев, Айсұлтан Рахатұлы, 1990 ж.т.; Әлиева, Венера Рахатқызы, 2000 ж.т. тапқан.


[[Санат:Қазақстан саясаткерлері]]
[[Санат:1962 жылы туғандар|Әлиев, Рахат Мұхтарұлы]]

[[en:Rakhat Aliyev]]
[[id:Rakhat Aliyev]]
[[ja:ラハト・アリエフ]]
[[ru:Алиев, Рахат Мухтарович]]
