'''Батыс-Сібір генерал-губернаторлығы''' — аумақтық-әкімшілік бірлік, оған Қазақстанның [[Орта жүз|Орта]] және [[Ұлы жүз|Ұлы]] жүздерінің едәуір аумағы енді. [[1822]] ж. Сібірді Шығыс Сібір және Батыс Сібір генерал-губернаторлығы әкімшілік жағынан бөлуге байланысты пайда болды. Оның соңғысы Тобыл мен Томск губерниясы құрамына кірді, орталық [[1824]] жылдан [[Тобыл]] қаласы, [[Омбы облысы]], [[1839]] жылдан Омбыда орналасты. 1822-1844 ж. «[[Сібір қырғыздары туралы Жарғы|Сібір қазақтарының жарғысы]]» бойынша қазақтарындың аумағы 8 сыртқы округ бөлінді: Ақмола, Қарқаралы, Баянауыл, Көкшетау, Құсмұрын, Аманқарағай, Атбасар, Аягөз, бұл аумағы Омбы облысын құрады, ол «[[Сібір қырғыздарының облысы]]» деп аталды. Сонымен бірге оған Омбы, Петропавл, Семей және Өскемен сыртқы округ жатқызылды. [[1838]] ж. Омбы облысы қысқартылды. [[1867]]-[[1868]] ж. Ереже бойынша Батыс-Сібір генерал-губернаторлығы құрамында Ақмола (Омбы), Семей (Семей), [[Жетысу облысы|Жетысу]] (Верный) облыстары болды. Олар уездерге, болыстарға, ауылдарға, станицаға бөлінді. Шекаралары үнемі ауысып тұрды. [[1891]] ж. Ереже бойынша Батыс-Сібір генерал-губернаторлығы бұрынғы әкімшілік шекараны сақтай отырып, [[Дала генерал-губернаторлығы]] болып қайта құрылды, ол 20-ғ. бас кезіне дейін болды. Осындай әкімшілік-аумақтық қайта құрулар қазақтардың этникалық және мәдени тұтастығын бұзуға бағытталған отарлық жүйені басқаруды жеңілдету мақсатында жүргізілді.

[[Санат:Қазақстан тарихы]]

[[ru:Западно-Сибирское генерал-губернаторство]]
