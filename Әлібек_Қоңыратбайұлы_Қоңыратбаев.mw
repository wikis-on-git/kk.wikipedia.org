'''ҚОҢЫРАТБАЕВ''' '''''Әлібек Қоңыратбайұлы''''' (7.10.1907, бұрынғы Сырдария губ. [[Ақмешіт]] у. Шиелі болысы, 7-ауыл – 2.12.1937, [[Алматы]]) – [[жазушы]], аудармашы, сыншы. <br />
[[Ташкент|Ташкенттегі]] Халық ағарту ин-тының екі курсын, ҚазПИ-ді бітірген. 1931 – 33 ж. [[Қазақстан]] Жазушылар одағының жауапты хатшысы, төралқа мүшесі, 1934 – 37 ж. “Әдебиет майданы”, “Қазақ әдебиеті” газет-журналдарында әдеби қызметкер, Қаз. мемл. баспасында бөлім меңгерушісі болған. М.Жолдыбаев, [[Әуезов, Мұхтар Омарханұлы|М.Әуезовпен]] бірге “19 ғасыр мен 20 ғасырдың бас кезіндегі қазақ әдебиетінің оқу кітабы” (1933) және “19 ғасыр мен 20 ғасырдың бас кезіндегі қазақ әдебиетінің хрестоматиясы” (1934); М.Жолдыбаев, М.Қаратаевпен бірге “Әдебиет хрестоматиясы” (1934), А.Әлібаевпен бірге “Хрестоматия” (3-сынып) атты оқулықтар мен оқу құралдарын жазған. Мольердің “Сараң” комедиясын, [[Тургенев, Иван Сергеевич|Тургеневтің]] “Әкелер мен балалар” романын, [[Чехов, Антон|Чеховтың]] “Ванька”, “Хамелеонын” т.б. шығармаларды қазақ тіліне аударған. Саяси қуғын-сүргін құрбаны, 1937 ж. 17 наурыз күні тұтқындалып, сол жылдың 2 желтоқсанында НКВД-ның тергеу камерасында атылған. 1956 ж. толық ақталған.<br />
Әдебиет: 
* Тәжібаев Ә., Есімдегілер, А., 1993;
* Советтік Қазақстан жазушылары, А., 1987.
''Т. Қоңыратбай''
