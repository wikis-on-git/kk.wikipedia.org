[url=http://pics.kz/viewfull758612][img]http://pics.kz/s5/46/ba/f1/14/46baf114e70813eb9c5a621a4007473e_preview.jpg[/img][/url]
Жоспар:

'''1)	Кіріспе.
2)	Өмір баяны.
3)	Құрманғазы  күйлерін  орындап  берушілер  және  жазып  алғандар.
4)	Атырау қаласында Құрманғазы  Сағырбайұлына  тұрғызылған  ескерткіш.'''


Қазақ  халқының  мәдени  -  рухани  болмысы  XIX  ғacыpдың  жуан  ортасында  мейлінше  шарықтап,  аз  аяда  ұлттың  төлтума  өнері  бұрын  -  соңды  болып  көрмеген биікке  көтерілді.  Еуразияның  апайтөс  өнер  Ұлы  даласында  жүздеген,  тіптен,  мыңдаған  жылдар  бойы  тасы  өрге  домалаған  салт  атты  көшпелілер  өркениеті  тарих  сахнасынан біржолата  түсуге  бой ұсынды.  Осынау  салт  атты  көшпелілер  өркениеті  тарих  сахнасынан  біржолата  түсер  алдында  өзінің  дәурен  күйін,  қоштасу  әнін  қазақ  халқы  болып  бар  даусымен  шырқаған  сияқты.  Рухани  барлық  саласынан  бас  -  аяғы  қырық  -  елу  жылдың  (1820  -  1880)  аясында  аса  дарынды,  мейлінше  шабытты  біртуар  тұлғалардың  қалың  легі  тұтаса  шығып,  қазақ  халкынын  мәдени  -  рухани  әлемін  біржолата  даралап  берді.  Ғылым  саласында  Шоқан,  Ыбырай  сияқты,  поэзияда  Абай,  Махамбет  сияқты,  ән  өнерінде  Біржан,  Ақан,  Мұхит сиякты,  күй  өнepіндe  Құрманғазы,  Тәттімбет,  Дәулеткерей,  Қазанғап,  Ықылас  сиякты құдіреттер  өздерінің  дарын  -  тeгeypiні  жөнінен  жалпы  адамзаттың  рухани  сәулетін  нұрландыратын  тұлғалар  болатын.  Дәл  осы  XIX  ғасырдын  орта  тұсында  қол өнері  мен  сәулет  өнepi  де  өзінің  ғасырлар  тұңғиығынан  бастау  алатын  көне  дәстүрін  түлете  жаңғыртты.  Көшпелілер  қол  өнердің  шырқау  шыңы  болып  табылатын  алтын  үзікті  киіз  үйлер  жат  -  жұрттың  патшаларына  сыйға  тартылып,  Еуропа  мұражайларының  төрінен  орын  алды.  Сарыарқаның  сары  белдерінен  бастап  Ycтірттің  құба  даласына  дейін  молалық  архитектура  жаңғыра  бой  көтеріп,  баяғы  сақ,  скиф  заманынан  бастау  алатын  сынтастар,  бал  -  бал  тастар,  қол  өнер  үлгілері  қайта түледі.  Қорқыттан  кейін  аттай  мың  жыл  бойы  ислам  дінінің  құғын  -  сүргініне  ұшыраған касиетті  қара  қобызға  тіл  бiтiп,  қайтадан халықтың  мұң - сырын ж ырлады.  Көшпелі өмір  салттың  азатшыл  рухын  ту  еткен  Сырым,  Исатай,  Махамбет,  Кенесары,  Наурызбай  сияқты  халық  батырлары  бастаған  ұлт  -  азаттық  күресінің  тегеурінді  қимылдары  да  осы  XIX  ғасырдын  аясында  өткен  бедерлі  оқиғалар.  Адамзат  баласының  тарихы  белгілі  дәрежеде  көшпелілер  мен  отырықшылардың  күресі  мен  тәжірибе  алмасуынан  тұрады  десек,  сол  дәуірлік  күpecтiң  туын  желбіреткен  Тұмар,  Мөде,  Білге  қаған,  Күлтегін,  Аттылы (Аттила),  Тұғырыл,  Едіге,  Тоқтамыш,  Ер  Тарғын,  Қобыланды,  Керей,  Жәнібеұ,  Абылайхан,  Қарт  Бөгембай  сияқты ұлы  қолбасшылардың  соңғы  тұяғы  Сырым,  Исатай,  Кенесары  сияқты  ерлер  еді.  Бұлардың  ешқайсысы  жеңіліс  таппай  дуниеден  өтті.  Себебі  олар  көшпелі  өмір  салтқа  адал  қалпында  кұрбан  болды.  Жеңілген  олар  емес  еді,  жеңілген  система  болатын.  Шықпай  қоймайтын  күн  сияқты  жалпы  адамзат  тарихы  дамудың  жаңа  сатысына  тұяқ  іліктірген.  Технократтық  даму  Жер  бетінде  жаппай  системаларды  өзгертіп,  формацияларды  алмастырды.  Осы алмасуда  үш  мың  жыл  бойы  өзінің  тарихын  тарланның  тұяғымен  жазған  көшпелілер  тарих  сахнасынан  еңсесін  түсірмей  eтті.  Тарих сахнасынан  өтіп  бара  жатқан  көшпелілердің  соңғы  рухы,  соңғы  сілкінісі  қазақ  халқының  ұлттық  болмысын  біржолата  даралап  беріп  кетті.  Бұл  орайда  қазақ  халқы  үшін  XIX  ғасырды  толық  мәнінде  рухани  қайта  өрлеу  ғасыры,  жағрыру  ғасыры  десе  де  болғандай  еді.  Еуропадағы  рухани  қайта  өрлеу  кезеңінің  (XIV  -  XVII ғ. ғ.)  алғашқы  қарлығашы  ақын  Данте  мен  суретші  Джотто  болғаны  сияқты,  қазақ  даласында  XIX  ғасырда  болған  рухани  жанғырудың  алдынғы  легінде  күйші  -  компазитор  Сағырбайұлы  Қрманғазы  болды.  Құрманғазының  асқақ  рухы  бip  ғана  музыка  саласына сиятын  құбылыс  емес.  Мұндай  тегеурінді  дарынның  болмысы  біртұтас  ұлттың  рухани  болмысына  айғақ  бола  алады.  Ұлт  тағдырындағы  тарихи  бұл  өзгерістердің  барша  қуаныш -  қайғысы  қашанда  біртуар  перзенттерінің  тағдыр  -  талайымен  шендесіп  жатады.  Бұл  орайда,  Құрманғазы  өзінің  қайталанбас  өнерімен  ғана  емес,  өмірімен  де  туған  халқының  бүкіл  қасиетіне,  сол  бip  алмағайып  өтпелі  кезеңнің  хал  -  күйіне  ең  жарқын  айғақ  бола  білді.  Ол  өзінің  канатты  күйлерімен  поэзиядағы  Махамбет  сияқты,  ғьлымдары  Шоқан  сияқты,  майдан  даласындары  Кенесары  сияқты,  өршіл  рухына  қылау  түсірмей,  замана  тауқыметін  қайыспай  арқалап  ғумыр кешті.
Құрманғазы  күрескер  -  күйші.  Бipaқ,  оның  күрескерлігі  өлетін мал,  тозатын  дүние  үшін  емес.  Немесе  алдамшы  билік,  өткінші  саясат  жолындағы  пендешіл  дау  -  дамай  да ол  үшін  тым  қораш,  тым күйкі  тірлік.  Керек  десеңіз,  ханның  корлығы  мен  патшаның  зорлығы  да  оның  құдірет  рухының  алдында  тайдың  тулағанындай  ғана,  масаның  шаққанындай  ғана  бірдеңе  болатын.  Құрманғазының  өршіл  рухы  заманалық  құбылыстармен  үндес.  Бip  ғана  саясаттың  қалауы  емес,  бip  ғана  ұлттың  аңсары  емес,  байтақ  құрылық  төсіндегі  тарихи  -  әлеуметтік  ұлы  сілкіністер,  дәуірлік  толғақтар  ғана  Құрманғазы  сияқты  ұлыларды  дүниеге  келтіре  алады.  Бұл  ретте,  Құрманғазы  өзінің  барша  болмысымен  көшпелілер  әлемінің,  көшпелліер  стихиясының,  көшпелілер  тағдырының  ең  жарқын  тұлғасы  еді.  Сондықтан  да,  оның  күйлері  өз  кезеңінің,  өз  ортасының,  өз  заманының  көpiнicтepiн  тiлгe  тиек  еткенімен,  сол  күйлердің  өң  бойындағы  өршіл  рух  заманалық  құбылыстарды  меңзеп,  дәуірлік  өзгерістерді  толғап,  Tәңipдің  үніндей  болып  естіледі.
Сағырбайұлы  Құрманғазы  Бөкей  хандығы,  Kaзipгi  Орал  облысының  Жаңақала  ауданындағы  Жиделі  деген  жерде  1823  жылы  дүниеге  келіп,  Астрахань  (Ресей)  облысының  бұрынғы  «Шайтани  батаға»  деген  жерінде  Қазipгi  «Құрманғазы  -  төбе»  деген  жерде  1896  жылы  дүние  салды.  Бaсына  қойылған  құлпы  тасында  туған  -  өлген  жылдары  «1806  -  1879»  деп көрсетілген.  Бірақ,  мұның  қате  eкeнiн  академик  А.Жубанов  наньмды  қисындармен  дәлелдейді.  Құрманғазының  шыққан  тегі  Кiшi  жүздің  Байұлы  болып келеді.  Байұлы  өз  ішіде  он eкi  aтаға  бөлінсе,  соның  ішінде  Сұлтан  -  Сиық  деген  аталатын  бір  бұтағы  алты  атадан  құралады.  Олар :  Жаппас,  Байбақты,  Тана,  Масқар,  Алаша,  Қызылқұрт  деп  аталады.  Осылардың  ішіндегі  Қызылқұртынан  Құрманғазы  тарайды.  
Құрманғазының  әкесі  Сағырбай  (шын  аты  Дуйсенбай  деген сөз  бар)  өнерге  мойын  бұра  алмаған,  шаруа  адамы  болыпты.  Алайда  Кіші жүз  ішінде  Қызылқұрттан  тарайтын  ұрпактың  небір  арқалы  өнер  дарыған  ұл  -  кыздарының  болғаны  ел  арасында  әлі  күнге  дейін  айтылады.  Мәселен,  Құрманғазының  бесінші  атасы  Балтабай  әулеті  шетінен  домбыраға  тіл  бітірген  өнерпаз  болса  керек.  Ал жетінші  атасы  Ерші  деген  кісі  от  тілді,  орақ  аңызды,  сөз  дарыған  адам екен.  Куні  бүгінге  дейін  ел  ішінде  «Ершінің  еркегін  қойып,  әуелі  әйелімен  айтысып  ал»  деген сөз  бар.  Айтса  айтқандай,  Ершіден  өрбіген  Білсән,  Білек  деген  апалы  -  сіңлілі  екі  қыздың  eciмi  төңірегіне  ақындығымен  мәлім  болған.  Бұлардын  Құрманғазымен  заманы біp.  Ел ішінде  казірге  дейін  Білек  қыз  бен  Өтебай  ақынның  айтысы  сақталған.
Құрманғазының  нағашы  жұрты  Беріш  руы  да  өнepi  кемел,  өр  тұлға  ұл  -  қызға  кенде  болмаған.  Қалмақ  шапқыншылығы  кезінде  асқан  ерлігімен  көзге  түскен  Ағатай  батырдың  eciмi  иісі  Берішке  ұран  болған.  Одан  берідегі  Өтеміс  би,  Исатай  мен  Махамбет  батырлар  жалғыз  Беріш  руының  емес,  жалпақ  қазақтың  ардақты  ұлдары.  Осындайда  қазақтың  ғұлама  ғалымы,  көрнекті  мемлекет  кайраткері  Досмұхамедов  Халелдің  де  Бepіш  руынан  екенін  айта  кетуге  болады.
Ерлік  пен  еркіндікті  дәстүр  еткен  елдің  қызы,  Құрманғазының  анасы  Алқа  да  келін  болып  түскенше  даланың  ерке  желіндей  еркін  өciп,  еркек  -  шора  болып,  ойын  -  тойдың  шырайын  келтірген.  Сөз  жоқ,  мұндай  қасиет  Алқаның  ұшқан  ұясынан,  өскен  ортасынан  дарыған.  «Алқаның  ағалары  төкпе  ақын,  аңыраған  әнші,  бармағынан  бал  тамған  күйші,  топтан  жүлде  алған  палуан  болатын»  Кейін  Игіліктың  қызы  Әуеске  үйленгенде  Құрманғазы  үшін  Беріш  руы  енді  қайын  жұрты  болады.
Құрманғазының  бала  кезінен  -  ақ  ең  айткыш  тілі, ең  сезімтал  тілі  қос  ішекті  домбыра  көмейінен  шығатын  күй  тілі  еді.  Сондықтан  да,  ол  сахараның  даңғыл  көкірек  дәулескер  күйшісі  Соқыр  Есжанды  алғаш  көpiп  тыңдасымен  -  ақ  домбырасынын  тілін  мен  дінін  түсініп, ұйып  тыңдайды.  Сондыктан  да,  өзінің  замандастары  Шеркеш,  Байжұма,  Баламайсаң  сияқты  күйшілердің  күін  құныра  тартып, сол  күйлерден  уақыттың  ең  шыншыл  сырын  ұғады. Ал  Құрманғазының  ұстазы  -  Ұзақ  болатын. 
1830  жылы  Беріштен  шыққан  Исатай  Тайманұлы  және  оның  жан  досы,  дауылпаз  ақын,  дәулескер  күйші  Махамбет  Өтемісұлы  бастаран  Жәңгірханға  шаруалар  көтерілісінде  Құрманғазы  да  болады.  Сол жылдарында  «Кішкентай»  деген  күй шығарады.       1857  жылы  Құрманғазыны  түрмеге  отырғызады.  Сібірге  айдатайын  деп  жатқан  жерден  ол  қашып  құтылады.  Екінші  рет  оны  Орынбор  түрмесіне  қамайды, бірақ  генерал - губернатор  Перовскийдің  қолдауымен  құтқарылады.  Түрме  тақырыбына  бірталай  күй  шығарады. «Қайран  шешем»  «Ертең  кетем»  «Кісен  ашқан»  «Түрмеден  қашқан»  «Арба  соққан»  «Перовский  маршы»  «Не  кричи  не  шуми»  «Машина»
1880  жылы  Астрахан  түбіндегі  Сақмар  елді  мекеніне  қоныс  аударады.  Қауым  арасында  ерекше  құрметке  бөленген Құрманғазы   Дина  Нүрпейісова, Ерғали  Есжанов,  Мендіғали  Сүлейменов  сынды  мирасқорларын  жинайды.  Сол  дәуірде  әйгілі  болған  Көкбала,  Менегай,  Менқдра,  Сүгүрәлі,  Торғайбай,  Шора  сынды  домбыра  тарту  шеберлері  де  Құрманғазыны  ұстаз  тұтқан.
