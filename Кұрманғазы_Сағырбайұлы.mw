'''Кұрманғазы Сағырбайұлы (1848-1889)''' - композитор-күйші, қазақтың аспапты музыка өнерінің классигі. Құрманғазы Қазақстанның музыка мәдениетінде айрықша орын алады. Егер сіз қазақ даласының тынысы мен жүрек соғысын, шексіз өлкедегі алып-қашпа жел әнін білгіңіз келсе, ат тұяғының дүбірінен қуаныш тасқынын сезгіңіз келсе, қазақ халқының рухани күшін биіктігін, мықтылығын танығыңыз келсе - Құрманғазы күйін тыңдаңыз. Оның "Сары - Арқа", " Балбырауын", "Серпер", "Адай" сынды күйлері - қазақтарда Отан, ел деген ұғымдармен астасады. Қара халықтан шыққан Құрманғазы өмір бойы қазақ тойларының заңсыз іс-әрекеттеріне қарсы күресіп, жай адамдар құқығын қорғап келген. Үкіметтің қудалауы, жазықсыз айыптаулар, түрме - осының барлығы күйші сағын сындыра алмады. Айналасында болып жатқан оқиғаларға аса мән бере отырып, Құрманғазы қазақ халқы өмірінің айшықты суреттемесін жасады. Оның "Сары-Арқа", "Алатау", "Бұлбұлдың құрқұры" атты күйлері туған жер сұлулығын көрсетсе, "Кішкентай", "Төремұрат","Адай" күйлері батырлар бейнесін "Қайран шешем", "Қызыл қайың", "Кісен ашқан" күйлері күйші өміріндегі нақты оқиғаларға арналған. Құрманғазының көптеген күйлері мінезді, шапшаң ырғақты, кең көлемді, домбыраның барлық мүмкіндігіне шақталған болып келеді. Күйші батысқазақстандық күй өнері мектебінің негізін салушылардың бірі. Ол өз күйлерінде осы аймаққа тән батырлық тақырыпқа да баса назар аударған. Құрманғазы шығармашылығын халық жақсы сақтаған, қазір 60-тан аса күй көпшілікке мәлім. Ұлы күйшіге құрмет ретінде халық аспаптарының Мемлекеттік академиялық оркестрі Алматы мемлекеттік консерваториясына балалар музыкалық мектебіне жас орындаушылар сайысына оның есімі берілді. "Аңыздар" тарихында Құрманғазының "Сары-Арқа" күйінің шығу тарихы берілген.

== Өмірбаяны ==

Сағырбайұлы  Құрманғазы  Бөкей  хандығы,  Kaзipгi  Орал  облысының  Жаңақала  ауданындағы  Жиделі  деген  жерде  1823  жылы  дүниеге  келіп,  Астрахань  (Ресей)  облысының  бұрынғы  «Шайтани  батаға»  деген  жерінде  Қазipгi  «Құрманғазы  -  төбе»  деген  жерде  1896  жылы  дүние  салды.  Бaсына  қойылған  құлпы  тасында  туған  -  өлген  жылдары  «1806  -  1879»  деп көрсетілген.  Бірақ,  мұның  қате  eкeнiн  академик  А.Жұбанов  нанымды  қисындармен  дәлелдейді.  Құрманғазының  шыққан  тегі  Кiшi  жүздің  Байұлы  болып келеді.  Байұлы  өз  ішіде  он eкi  aтаға  бөлінсе,  соның  ішінде  Сұлтан-Сиық  деген  аталатын  бір  бұтағы  алты  атадан  құралады.  Олар :  Жаппас,  Байбақты,  Тана,  Масқар,  Алаша,  Қызылқұрт  деп  аталады.  Осылардың  ішіндегі  Қызылқұртынан  Құрманғазы  тарайды.
  
Құрманғазының  әкесі  Сағырбай  (шын  аты  Дүйсенбай  деген сөз  бар)  өнерге  мойын  бұра  алмаған,  шаруа  адамы  болыпты.   Құрманғазының  бесінші  атасы  Балтабай  әулеті  шетінен  домбыраға  тіл  бітірген  өнерпаз  болса  керек.  Ал жетінші  атасы  Ерші  деген  кісі  от  тілді,  орақ  аңызды,  сөз  дарыған  адам екен.  Күні  бүгінге  дейін  ел  ішінде  «Ершінің  еркегін  қойып,  әуелі  әйелімен  айтысып  ал»  деген сөз  бар. Құрманғазының  нағашы  жұрты  - Беріш  руы. Ерлік  пен  еркіндікті  дәстүр  еткен  елдің  қызы,  Құрманғазының  анасы  Алқа  да  келін  болып  түскенше  даланың  ерке  желіндей  еркін  өciп,  еркек  -  шора  болып,  ойын  -  тойдың  шырайын  келтірген. Кейін  Игіліктың  қызы  Әуеске  үйленгенде  Құрманғазы  үшін  Беріш  руы  енді  қайын  жұрты  болады.

Құрманғазының  бала  кезінен  -  ақ  ең  айткыш  тілі, ең  сезімтал  тілі  қос  ішекті  домбыра  көмейінен  шығатын  күй  тілі  еді.  Сондықтан  да,  ол  сахараның  даңғыл  көкірек  дәулескер  күйшісі  Соқыр  Есжанды  алғаш  көpiп  тыңдасымен-ақ  домбырасынын  тілін  мен  дінін  түсініп, ұйып  тыңдайды.  Сондықтан  да,  өзінің  замандастары  Шеркеш,  Байжұма,  Баламайсаң  сияқты  күйшілердің  күйін  құныра  тартып, сол  күйлерден  уақыттың  ең  шыншыл  сырын  ұғады. Ал  Құрманғазының  ұстазы  -  Ұзақ  болатын.

1830  жылы  Беріштен  шыққан  Исатай  Тайманұлы  және  оның  жан  досы,  дауылпаз  ақын,  дәулескер  күйші  Махамбет  Өтемісұлы  бастаран  Жәңгір-ханға  шаруалар  көтерілісінде  Құрманғазы  да  болады. Сол жылдарында  «Кішкентай»  деген  күй шығарады. 1857  жылы  Құрманғазыны  түрмеге  отырғызады.  Сібірге  айдатайын  деп  жатқан  жерден  ол  қашып  құтылады.  Екінші  рет  оны  Орынбор  түрмесіне  қамайды, бірақ  генерал-губернатор  Перовскийдің  қолдауымен  құтқарылады.  Түрме  тақырыбына  бірталай  күй  шығарады: «Қайран  шешем»,  «Ертең  кетем»,  «Кісен  ашқан»,  «Түрмеден  қашқан», «Арба  соққан», «Перовский  маршы», «Не  кричи  не  шуми», «Машина».

1880  жылы  Астрахан  түбіндегі  Сақмар  елді  мекеніне  қоныс  аударады.  Қауым  арасында  ерекше  құрметке  бөленген Құрманғазы   Дина  Нүрпейісова, Ерғали  Есжанов,  Мендіғали  Сүлейменов  сынды  мирасқорларын  жинайды.  Сол  дәуірде  әйгілі  болған  Көкбала,  Менегай,  Менқара,  Сүгүрәлі,  Торғайбай,  Шора  сынды  домбыра  тарту  шеберлері  де  Құрманғазыны  ұстаз  тұтқан.

== Құрманғазы  күйлерін  орындап  берушілер  және  жазып  алғандар ==

[[Санат: Күйшілер]]
