	             '''Абайдың ақын шәкірті, ақын  Мағауия Абайұлы (1870-1904)'''


== Өмірбаян ==
Мағауия Абайұлы - ұлы ақын Абайдың бәйбішесі  Ділдәдан туған кенже баласы. Жасында молдадан оқытқаннан кейін, Семейдегі Городское училищесіне орысша мектепке оқуға түсіреді, бірақ Мағауия екі-үш жыл оқығаннан кейін науқасқа шалдығып, ауылға қайтады. Осыдан кейін де әкесінің қасында жүріп, өздігінен ізденіп білімін толықтыра береді.  Әкесінің ақындық қасиетін қадірлеп, өзі де ақындыққа беріледі. Мағауия әдебиет тарихында абайлық дәстүрді бойына мол сіңірген ақын болып қалыптасты, нәзік лирикалық өлеңдер шығару, сюжетті поэмалар жазуды әкесі Абай ақынның өнегесінен алды. 

== Шығармашылығы==
Абайдың ақылының арқасында бірнеше поэма жазады. Ол жазғандары: «Еңлік-Кебек», «Абылай» және «Медғат-Қасым». Өз махаббаты үшін күресіп, құрбан болған Еңлік пен Кебекті келер заман жастарына үлгі етіп жырлайды.
	«Еңлік Кебек», «Абылай» поэмалары қолжазба күйінде қалып, оқушыларға таралмаған. «Медғат-Қасым» поэмасының тақырыбы қазақтан жырақ, алыс елдерден, яғни Африка өмірінен алынған.Сол елді мекендеген адам қауымын реалистік шындық түрғысынан көрсетеді.
	Осылайша поэзияның үлкен үлгісін шебер танытқан Мағауия осындай романтикалық поэманы қазақ әдебиетіне кіргізді. Сол кездегі өнерлі жастар осы поэманы жаттап алып, әнге қосты. Осыдан кейін де қазақ өмірінен алып, тағы бір поэма жазды. Ол «Еңлік-Кебек» жайындағы коспа поэма болды. Бұл поэмада Кеңгірбай бидің бейнесін шебер керсете білген. Еңлік-Кебектің өліміне себепкер биді кіналайды. Осылайша, образдарды бейнелеуде, өткеннің қараңғылығын сынауда адамгершілікті ең үлкен максат етіп қойған Мағауияның поэмасы өз уақытындағы бағалы еңбек болды.
	
== Өмірінің соңы ==
Небәрі 34 жыл жасаған Мағауия шағын ғұмырында қазақ әдебиетіне мұра боларлық  тамаша туындылар тастап кетті. 1904 жылы 14 мамырда қайтыс болған Мағауия Ақшоқы мекеніндегі Құнанбай бейітіне жерленді.

                                       Әдебиеттер:

  ## Абайдың ақын шәкірттері.1-кітап.-Алматы: Дәуір, 1993.-224 б.
  ## Абайдың балалары //Абай Құнанбаев.-Алматы, 1995.-38-40 б
 ## Исин А. Абайдың Мағауияға жазған хаты // Абай.-1997.-№2-3.-1-4 б.
 ## Мағауия Құнанбаев // Абай.   Энциклопедия.-Алматы: Атамұра,1995.-392 б.
 ## Сәдуақасұлы Ә. Тарихыңды танып біл.- Алматы:Шартарап,1996.-19-206.
 ## Тәбәрікұлы С. Тауқымет. -Семей, 2004.-160 б.

--[[Қатысушы:Duman1|Duman1]] 14:57, 2010 ж. маусымның 29 (ALMT)
