ірі қара малдың түгі түсірілген терісі. Бүтін терінің жүнін ұстарамен сыпырып тастайды да, 2 – 3 күн [[шошала]] төбесіне жайып, не киіз қайнатқан құрымға салып қояды. Тері ащы құрым күшімен иленген сияқты ширыға түседі және қара қошқыл өңге енеді. Одан кейін оны сорғытып, шамалы құрғатып, үлгіге салып, [[саба]], [[көнек]], [[торсық]], кейкерін, қауғаға арнап пішеді де, терінің қыртысын сыртына қаратып, шуда жіппен жиі жөрмеп тігеді. К-нен тұрмысқа қажетті басқа да бұйымдар жасалған. Кейде К. кереге көктеуге де пайдаланылған.
