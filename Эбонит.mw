'''Эбонит''' (грек. ebonos – қара ағаш) – табиғи немесе синтетикалық каучукты күкіртпен қосып вулканизациялау арқылы алынатын техникалық өнім. Э-тің құрамында 32%-ға дейін күкірт болады; ол резина қоспаларына толықтырғыш, үдеткіш, бояғыш заттар, т.б. ретінде қосылады. Э. – қара қоңыр немесе қара түсті қатты материал; мех. оңай өңделеді, ылғал тартпайды, газдарды адсорбцияламайды. Қышқылдар мен сілтілер әсеріне тұрақты. Күкіртті көміртекте және мұнай өнімдерінде ісінеді, парафинде 300ӘС-тан жоғары темп-рада күкіртті көміртек түзе ериді. Э-ке тура түсетін күн сәулесі, май, бензин, керосин әсер етеді. Э. электротехникада, радиотехникада, автотрактор және хим. өнеркәсіптерінде, т.б. қолданылады.
