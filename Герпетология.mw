'''ГЕРПЕТОЛОГИЯ''' (''грек. herpeton – бауырымен жорғалаушылар және logos – ілім'') – бауырымен жорғалаушылар мен қосмекенділерді зерттейтін ғылым, [[зоология|зоологияның]] бір саласы. Бұрын Г. тек бауырымен жорғалаушыларды ғана зерттесе, қазір оның құрамына қосмекенділерді зерттейтін батрахология (''грек. batrachos – бақа және logos – ілім'') саласы енді. Г. бойынша жүйелі зерттеулер Қазақстанда 1930 жылдан бері жүргізілуде. Морфол., физиол. және гельминтол. зерттеулер жүргізіліп, бауырымен жорғалаушылар мен қосмекенділердің жүйеленімі жасалды, оларды шаруашылыққа тиімді пайдалану мәселелеріне көңіл бөлінуде. Г. жөніндегі зерттеулерді ҚР-ның Білім және ғылым мин-нің Зоология ин-ты үйлестіріп отырады.
