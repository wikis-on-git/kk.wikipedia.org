'''ҚОНЫСТАНУ ТЫҒЫЗДЫҒЫ''' – халықтың белгілі бір аумақта қоныстану деңгейі, аумақ өлшеміне (әдетте 1 км2) шаққандағы тұрғылықты халық саны. [[Өндіріс]] орындарының ашылуы, өнеркәсіптің, а. ш-ның дамуы, [[кен]] байлықтарының табылуы, т.б. факторлар халықтың аумақта әркелкі орналасуына, Қ. т-на әсер етеді.<br />
2003 ж. [[Дүние жүзі|дүние жүзінде]] [[адам]] мекендейтін құрлықтағы орташа тығыздық 1 км2 аумаққа шаққанда 35 [[Адам|адамнан]] келді. Ең жоғары тығыздық [[Бангладеш]] [[Мемлекет|мемлекетінде]]. Мұнда 1 км2 аумаққа 800-ге жуық [[адам]] қоныстанған. Ал [[Еуразия]] және [[Америка Құрама Штаттары|Америка]] құрлықтарының бірқатар шөлді далаларында, биік таулы аймақтарында халық сирек қоныстанған. Онда 1 км2 аумаққа 1 адамнан келеді.<br />
[[Қазақстан|Қазақстанның]] өндірісі өркендеген қалаларында, маңызы жөнінен [[Қала|қалаға]] жақын кенттерде, халық біршама тығыз орналасқан. Оңт. Қазақстан аймағындағы өзен аңғарларында суармалы егін ш-мен айналысатын өңірлерде Қ. т. 50 – 100 адамнан келеді. Бат. Қазақстан өңірінде халық сирек қоныстанған. Мыс., [[Маңғыстау облысы|Маңғыстау обл-нда]] 1 км2 аумақта 2,1, [[Ақтөбе облысы|Ақтөбе обл-нда]] – 2,4, [[Атырау облысы|Атырау обл-нда]] – 3,8 адамнан келеді. [[Қазақстан|Қазақстанда]] халық тығыз қоныстанған қалалар: [[Алматы]], [[Шымкент]], [[Қарағанды]], [[Өскемен]], [[Астана]].<br />
''А. Сергеева''
