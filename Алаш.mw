'''Алаш''' - көне заманда, түркі халықтары бөліне қоймаған қауым кезінде дүниеге келген ұғым, қазақтың өз алдына ел болып хандық құрғанға дейінгі ортақ атауы. Алаш аты тарихта кездесетін ең көне атаулардың қатарына жатады. Алаш атауы бүгінгі күнге дейін түрікмен, қырғыз, қазақ, ноғай, т.б. халықтардың есінде сақталған. Кеген тас жазуында «алты бөріг» («алты қасқыр») деген сөздің «алты алаш» мағынасын беретіні жөнінде ғылыми болжамдар бар. Алаш туралы аңыздарда мал-мүлікке жеке меншік болмаған кездегі қауым тұрмысының сілемі байқалады. «Алаш – алаш болғанда, Ала тай ат болғанда, Таңбасыз тай, енсіз қой болғанда» деп келетін сөздер осыған меңзейді. Қазақ халқының басын құрайтын ежелгі тайпалардың көпшілігі Оғыз қағанға бағынғанын ескерсек, «Алты Алаш» деген ұғымды оғыздың алты ұлына ерген ел деп те түсінуге болады. Бұл тұрғыдан алғанда Алаш деген атау Алтын Орда ыдырағаннан кейін бауырлас түрік халықтарының басын біріктіру ұраны, ортақ атауы да болған сияқты. Ал қара қазақ шақыратын «Алаш» ұраны кейінгі Алаша есімімен байланысты деу қисынға келеді. Ескі шежіре деректерінде Алаш атауы қазақ халқының синонимі ретінде келтіріледі. Мысалы, Қадырғали Жалаири өз еңбегінде қазақтың орнына Алаш атауын қолданады. Бұқар жыраудың Абылай ханға айтқанында («Он сан Алаш баласын, жұмсап бір тұрсың қолыңмен»), Махамбеттің («Алты сан Алаш ат бөліп, тізгінін берсе қолыма») өлеңдерінде де Алаш сөзі қазақ атауының баламасы ретінде берілген. Қазақ халқы 20 ғасырдың бас кезіндегі ұлттық тәуелсіздік жолындағы күресінде ежелгі Алаш ұғымына қайта оралып, оны бостандық пен бірліктің ұраны етіп алды. Соның дәлелі ретінде «Алаш қозғалысы», «Алашорда», «Алаш азаматы» деген ұғымдарды атауға болады. Алаш ұғымы тағы мынадай мағыналарға жатуға мүмкін:

* '''Алаш''' — [[қазақтар]]дың екінші өзаты;
* '''Алаш''' — бүкіл [[қазақтар]]дың ұраны;
* '''[[Алаш аутономиясы]]''' — қазіргі [[Қазақстан Республикасы]] жерін мекендеген қазақ-қырғыз республикалық мемлекеті (1917—1920);
* '''[[Алаш Oрда]]''' — Алаш аутономиясының үкіметі (1917—1920);
* '''[[Алаш партиясы]]''' — саяси партия (1917—1920);
* '''[[Алаш сыйлығы]]''' — әдебиеттен халықаралық сыйлық;
* '''[[Алаш ұлттық отаншыл партиясы]]''' — бірнеше шағын топтардың атауы;
* '''[[Жас Алаш (үнжария)|Жас Алаш]]''' — үнжария.

{{disambig}}

[[en:Alash]]
[[ru:Алаш]]
