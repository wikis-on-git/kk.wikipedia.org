1964 жылғы Токио қаласында өткен олимпиадаға [[Монғол]] елінің атынан '''Алданыш Рамазанқызы''' деген олимпиадаға қатысқан тұңғыш [[қазақ]] қызы.

Алданыш [[Монғолия ]] [[спорт ]] тарихына  тұңғыш рет олимпиадаға  қатысқан [[әйел]] ретінде  аты  алтын әріппен  жазылған. Әрі  монғолиялық қазақ диаспорасынан шыққан тұңғыш  спорт  шебері. Монғол елінің [[рекорд|рекордын]] бірнеше рет жаңартқан. Он екі  дүркін  чемпиондық тұғырға көтерілген, шашасына  шаң жұқпаған желаяқ. 

Ол Ұланбатыр қалалық №18 орта мектепте  оқып жүргенде-ақ жүгірістен алдына  жан салмапты. Мұны  байқаған сол кездегі  мемлекеттік  спорт  комитетінің  жеңіл  атлетика  бөлімінің жаттықтырушы Ү.Найдан мен Кеңес елінен келген спорт маманы Иванов 5 сыныптың оқушысын  жеңіл атлетика сексиясына  қабылдаған. Кешікпей таланты қыз ұлттық құраманың сапынан бірақ шыққан. Осы [[1961]] жылдан бастап, [[1969]] жылға дейін ұлттық құрамада  өнер көрсетті. 

[[1962]] жылы Монғол елінің тарихында алғаш рет бүкілхалықтық  спартакиада өткен еді. Осыған 16 жастағы Алданыш  «Еңбек» спорт қоғамы атынан  қатысып,  200 метр  қашықтыққа 26,6 сек, 400 метрге   58,8сек, 800 метрге  2 мин 18,7 сек  жүгіріп  өтіп,  ел  рекордын жаңарты.  Бұл бұрын  соңды болмаған елеулі  жетістік  еді. Алданыш Рамазанқызының 200 метр қашықтыққа  жасаған  рекорды үш жылдан кейін жаңарды. Ал 400 және 800 метр қашықтықтағы  рекордын 22 жыл  бойы ешкім бұза алмады.

Бір  қызығы  осы Алданыштың  800 метр  қашықтыққа тоқтатқан  рекордын 1984 жылы тағы бір қазақ  қызы Монғолия Мемлекеттік  универстеттің  түлегі Күшай Құлыбекқызы  жаңартты.

Желаяқ споршы [[1961]] жылы Мәскеуде өткен «Правда» газеті атындағы және ағайынды Знаменскийлер атындағы  жарыстарға қатысып жүлделі орынға ие болды. [[1966]] жылы Таулы Алтай өлкесінде өткен Монгол – Кеңес елдерінің студент-жастар фестивалына қатысып, жүгірістен алтын медалға қолы жеткені бар.­­­­­­ Республикалық құрамада жүрген жылдары [[Әзірбайжан]] астанасы [[Баку|Бакуде]] өткен халықаралық турнирден әкелген күміс медалы, Монғолияның жеңіл атлетика спортының тарихында  халықаралық  жарыстан әкелген  тұңғыш  медал ретінде спорт тарихына  тіркеліпті.

Монғолияда  басқадай спорт  түрлері, соның  ішінде  жеңіл атлетика  дамып, кемелдене қоймаған [[1964]] жылы [[Жапония|Жапонияның]] астанасы  [[Токио|Токиодағы]] олимпиада да Алданыштың  көрсеткен  нәтижесі жаман емес еді.

Ол әйелдер арасындағы 400 метрлік қашықтыққа  қатысқан  68 жүйріктен  20-шы, 800 метрлік қашықтыққа  қатысқан  75 спортшыдан  22-ші орынға ие болыпты. Әлемнің 70-80 елінің  таңдаулы жүйрік қыз-келіншектері қатысқан  мұндай додада  алғашқы  жиырмалықтан  көріну екінің  бірінің қолынан  келе қоймасы анық.          

Қазақ тарихында жеңіл атлетикадан шыққан тұңғыш спорт шебері, Монғолияның тұңғыш олимпиадашысы, ширек  ғасырға жуық рекорды бұзылмаған  спортшы, халықаралық  жарыстан тұңғыш  медаль  әкелген жеңіл атлет, желаяқ  жүйрік, озат бапкер-ұстаз Алданыш Рамазанқызы қазір Ұланбатыр қаласында өмір  сүріп жатыр. Оның шәкірттерінен көптеген мықты спортшылар  туып шығыпты. Төл шәкірті Мемлекеттік педагогикалық университеттің оқытушысы, спорт  шебері Ұртнасын деген қыз Алданыштың өзі  тоқтатқын 400 метр  қашықтықтық рекордын бұзыпты.

Аға спортшы, кезінде  Монғолия жеңіл атлетикасының  «ханшасы» атанған  қазақтың қара  көз  қызы Алданыш  ''1965'' жылы медицина  техникумын, [[1972]] жылы Мемлекеттік  физикультура спорт институтын  бітірген 1972 жылдан күні бүгінге  дейін Ұланбатыр қалалық  №22 орта мектепте  спорт мұғалімі қызметін атқарып келеді. Мемлекеттік жоғары награда «Алтын жұлдыз» орденінің иегері.    «Халыққа білім  беру ісінің  озат қызметкері», «Монголия спортының үздігі» қатарлы атақтары бар.
[[Санат:Спорт]]
[[Санат:Жеңіл атлетика]]
