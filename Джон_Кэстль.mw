'''Кэстль Джон''' (т.-ө.ж.б.) – [[Ресей]]де қызмет еткен ағылшын суретшісі. [[Қазақстан]]ды зерттеген. К. Ресейде қызметте жүріп, 1734–37 ж. Орта [[Азия]] мен Қазақстанның этнологиясы, географиясы мен экономикасын зерттеу мақсатында [[Орынбор]]ға барған И.К.Кириллов экспедициясына қатысты. Сол сапарында орыс әкімш-нде аманатта жүрген Әбілқайырдың баласы Ерәлі сұлтанмен танысқан. Содан кейін Орынбордан Кіші жүз жеріне, Әбілқайыр хан ордасына көшіп барған. Өзінің тілмәші Дитрих Люторос және А.И.Тевкелевтің қызметкері Құлбаймен бірге 1736 жылдың маусымынан шілде айына дейін Арал т., Жайық өз. төңірегін зерттеп, [[Самара]] мен Симбирск қ-ларында болған. К-дің [[қазақстан]]дық отан [[тарих]]ында елеулі орын алатын құнды еңбегі «1736 жылы Кіші жүз ханы Әбілқайырға барып қайтқан сапар туралы» деп аталады. Онда Әбілқайыр хан мен оның әйелі Бопай, баласы Ерәлі сұлтан, атақты Күдері батыр портреттері, т.б. [[адам]]дар, қазақтардың жайлауға көші, т.б. сипатталып берілген. Сондай-ақ башқұрт-[[қазақ]]-жоңғар қарым-қатынастары жөнінде де айтылады. Еңбек 18 ғ-дың ортасындағы қазақ халқының әдет ғұрпы мен билік жүйесі, табиғат байлығы жайлы мағлұматтар қалдырып, ел тарихын тереңдете пайымдауға мүмкіндік берді.
