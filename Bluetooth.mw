'''Bluetooth''' ({{lang-en|Bluetooth}} — ''көк тіс'') — радиомен тілдесу арқылы ақпарат алмасу технологияларының бірі. Ол 2,4 — 2,4835 GHz (ISM — '''I'''ndustrial, '''S'''cience and '''M'''edical band, лицензиялау қажет емес диапазон) жиілік арасында 10 немесе 100 m (классына байланысты) арақашықтықта істейді.

== Атауы ==
Bluetooth технологиясы атауы [[Дания]]ның Harald Blåtand ({{lang-da|blå tand}} — ''көктісті'') деген ''конунгі'' атағына берілген.

== Тарихы ==
[[1994]] ж. Ericsson швед компаниясы сымсыз байланыс арқылы [[ұялы телефон]]дарды, [[компьютер]]лерді, т.б. шет құрылғыларды біріктіруді ойластырды. Соның нәтижесінде [[1998]] ж., алғашында [[Ericsson]], [[Nokia]], [[Intel]], [[IBM]], [[Toshiba]] компанияларын біріктірген ''Bluetooth SIG'' ('''Bluetooth''' '''S'''pecial '''I'''nterest '''G'''roup) тобы құрылды. Сөйтіп [[1999]] ж. '''Bluetooth 1.0''' спецификациясы жарыққа шығады.

== Істеу принципі ==
Bluetooth-модульдер арасындағы байланыс секірмелі түрде өзгеретін ''FHSS'' ('''F'''requency '''H'''opping '''S'''pread '''S'''pectrum) жиілікте және екісатылы Гаусс фильтрімен (GFSK, '''G'''aussian '''F'''requency '''S'''hift '''K'''eying) модуляцияланады (Bluetooth 1.0/1.1). FHSS бойынша радиоканал 79 каналшаларға бөлінеді, хабарлағыш (ақпарат жіберуші) пен қабылдағыш синхронды түрде 1 тайм-слот сайын каналшадан каналшаға ауысып отырады (спецификация бойынша 1 тайм-слот = 625 µs, яғни секундына 1600 рет ауысады). Бұл ауысулар хабарлағыш пен қабылдағыш арасындағы алдын-ала келісіп алған алгоритммен жүреді. Сондықтан басқа Bluetooth құралдарға кедергі келтірмейді. Уақытты бөліп, дуплексті түрде ақпарат тасымалдау бойынша (Time Division Duplexing) бірінші құрылғы ақпаратты жұп тайм-слоттарда, екіншісі тақ тайм-слоттарда жібереді. Осылайша екі құрылғы ''Asymmetric ACL'' (Asyncronous Connectionless Link) каналында 723,2 kb/s тура бағыттағы және 57,6 kb/s кері бағыттағы жылдамдықпен, немесе ''Symmetric AC''L каналында 433,9 kb/s жылдамдықпен екі жаққа істей алады. Дауыс тасымалдау кезінде байланыс 3 синхронды аудиоканалда (SCO — '''S'''yncronous '''C'''onnection '''O'''riented Link) 64 kb/s жылдамдықпен әр бағытта, немесе ақпарат пен дауысты бірге жібере алады.

[[2003]] ж. ''Bluetooth 1.2'' спецификациясында FHSS адаптивті өзгеретін ''AFH'' дегенге ('''A'''daptive '''F'''requency '''H'''opping) ауыстырылды, қате қабылданған пакеттерді (ақпараттар жұбын) қайта жіберу ''ARQ'' ('''A'''utomatic '''R'''epeat '''R'''equest) және ''EVP'' ('''E'''nhanced '''V'''oice '''P'''rocessing) — дауысты өңдеп, сапасын жақсартатын технологиялар енгізілді, ескі спецификациялармен сәйкестік сақталды.

[[2004]] ж. соңында ''Bluetooth 2.0'' жарыққа шығады. Оның басты ерекшелігі — жоғары жылдамдық. Бұл фазалық модуляцияны (PSK — '''P'''hase-'''S'''hift '''K'''eying) қолдану арқасында жүзеге асады. PSK амалы 1 тайм-слотта көбірек ақпарат жіберуге мүмкіндік береді. Ең көп жылдамдықтар Symmetric ACL-да 1,3 Mb/s, Asymmetric ACL-да 2,1 Mb/s және 173 kb/s жылдамдығына жетеді. Екінші ерекшелігі істеу арақашықтығын сақтай отырып, мұндай жылдамдықта байланысу үшін жұмсалатын энергияның 2-есе азайтылғандығында. Тағы бір жаңалығы — Multi-cast әрекет тәртібі: бір уақытта бірнеше құрылғыларға ақпарат жіберу. Байланыс жылдамдығына қате пайда болу коэффиценті (BER — '''B'''it '''E'''rror '''Жуан мәтін'''Rate) тікелей әсер етеді. Жаңа спецификацияда бұл коэффицент аз болғандықтан, радиоканал эффектілігі өсіп, қызмет көрсету сапасы (QoS — '''Q'''uality '''o'''f '''S'''ervice) жақсарды.

== Жанаптар ==
Жанап ({{lang-en|profile}}) — құрылғылар арасындағы байланысты жасайтын, ақпаратты кодтау/декодтауды қамтамасыз ететін бағдарламалық үдіріс. Олардың қызметі әр түрлі болады. Әр Bluetooth құрылғыларының өзіне сай жанаптары бар. Мысалы телефонда — аудиогарнитура қосу, компьютерлерде файлдар жіберу т.с.с.

Bluetooth SIG анықтаған басты жанаптар:
* '''Generic Access Profile''' '''(GAP)''' — Құрылғылар арасындағы байланыс жасау жанабы;
* '''Serial Port (SPP)''' — Құрылғылар арасында COM-портты эмуляциялау жанабы;
* '''Service Discovery Application (SDAP)''' — Құрылғы көрсететін қызметтерді (жанаптарын) анықтау жанабы;
* '''Generic Object Exchange (GOEP)''' — Объектілермен алмасудың ортақ жанабы.

[[Санат:Ұялы байланыс]]

[[ar:بلوتوث]]
[[bg:Bluetooth]]
[[bs:Bluetooth]]
[[ca:Bluetooth]]
[[cs:Bluetooth]]
[[da:Bluetooth]]
[[de:Bluetooth]]
[[el:Bluetooth]]
[[en:Bluetooth]]
[[eo:Bluetooth]]
[[es:Bluetooth]]
[[eu:Bluetooth]]
[[fa:بلوتوث]]
[[fi:Bluetooth]]
[[fr:Bluetooth]]
[[gl:Bluetooth]]
[[he:שן כחולה]]
[[hr:Bluetooth]]
[[hu:Bluetooth]]
[[id:Bluetooth]]
[[is:Bluetooth]]
[[it:Bluetooth]]
[[ja:Bluetooth]]
[[ka:ბლუთუზი]]
[[ko:블루투스]]
[[lb:Bluetooth]]
[[lt:Bluetooth]]
[[lv:Bluetooth]]
[[ml:ബ്ലൂടൂത്ത്]]
[[nl:Bluetooth]]
[[nn:Blåtann]]
[[no:Blåtann]]
[[pl:Bluetooth]]
[[pt:Bluetooth]]
[[ro:Bluetooth]]
[[ru:Bluetooth]]
[[simple:Bluetooth]]
[[sk:Bluetooth]]
[[sl:Bluetooth]]
[[so:Bluetooth]]
[[sq:Bluetooth]]
[[sr:Блутут]]
[[sv:Bluetooth]]
[[th:บลูทูธ]]
[[tr:Mavidiş]]
[[uk:Bluetooth]]
[[vi:Bluetooth]]
[[yi:בלו טוט]]
[[zh:藍牙]]
[[zh-min-nan:Bluetooth]]
