КЕТБҰҒА (шамамен 1150 - 1225) – жырау, күйші, аңыз кейіпкері. Қазақ. 14 ғасырда жазалған «Шаджарат әл-атрак» («Түрік шежіресі») атты кітаптағы деректер мен ел аузындағы аңыздар бойынша, Жошы хан аң аулап жүріп қаза тапқанда, Шыңғыс ханға қаралы хабарды жеткізуге ешкім бармайды. Сонда Кетбұаға бас кетер ауыр міндетті өз мойнына алады. Әуелі: «Теңіз бастан былғанды, кім тұндырар,  а, ханым , Терек түптен жығылды, кім тұрғызар, а, ханым», - деп Шыңғыс ханды қаралы хабарға әзірлеп алады да, баласы Жошының өлімін күймен естіртеді.  «Ақсақ-құлан – Жошы хан» күйі осылай туыпты-мыс. Бүгінге Кетбұағаның осы күйі және күй шығарар алдында айтқан бірнеше жол өлеңі ғана жетті. Басқа әдеби, музыкалық шығармасы сақталмаған. Алайда, халық жадында Ұлығ (ұлы) жыршы атанған Кетбұағаның өз кезінде шығармалары халық арасына кең тараған, көшпелілер арасында сөз өнерінің дамыуына ерекше ықпал еткен көрнекті тұлға болған. 15 ғасырдың аяғы мен 16 ғасырдың алғашқы ширегінде  жасаған Доспанбет жырау Кетбұаға биді құрметпен аузына алады, оның сөздірімен өзінің таныстығын білдіреді. Халық өлеңдері мен аңыз әңгімелерде де Кетбұаға ел қамқоры, дана ақсақал ретінде бейнеленген.
