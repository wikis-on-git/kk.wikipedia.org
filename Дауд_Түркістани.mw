'''Дауд түркістани''' (т.-ө.ж.б.) – түркістандық ғалым. 11 ғ-да өмір сүрген араб филологы [[Абд әл-Қаһир әл-Журжани|Абд әл-Қаһир әл-Журжанидің]] «әл-Әуамил әл-майа» («Жүз меңгеру») деген еңбегіне түсіндірме жазған Дауд бин Абд әл-Бақи бин Иса бин Жанбаба ат-Түркістани атты зиялының есімі аталады. Осындай араб тілі грамматикасының мәселелеріне арналған күрделі еңбекке түсіндірме жасағанына қарағанда Дауд түркістани араб тілінен дәріс берген ұстаз немесе тілші ғалым болған. Түркістан қаласындағы медреселердің бірінде ұстаздық еткен де болуы мүмкін.
