'''Дәулетбайтөбе''' – Қазақстандағы ежелгі қала орны (1–6 ғ-лар) [[Оңтүстік Қазақстан облысы]] Кентау қ-нна солт-ке қарай 25 км жерде, Иқансу өзенінің жағасында. 1970 ж. Отырар археологиялық экспедициясы (жетекшісі К.Ақышев) зерттеген, 1979 ж. Оңтүстік Қазақстан археологиялық кешенді бригадалардың бірі (Б.Әділгереев) қазба жұмыстарын жүргізген. Сопақшаланып, шығыстан батысқа қарай 50 м, солтүстіктен оңтүстікке қарай 30 м созылып жатқан екі қатпарлы төбешік. Төбешіктің ең биік тұсы 5 м. Қазба жұмысы кезінде қабырғасы қыш кірпіш пен жұмбаздан тұрғызылған тұрғын үйлер қалдығы, оттығы еден арқылы өтетін қазандық, керамика сынықтары, қайық іспетті тас үккі, келсаптар табылды.
