'''Эгей Теңізі''' – Жерорта теңізі алабындағы жартылай тұйық теңіз. Балқан түбегі, Кіші Азия мен Крит аралы аралығында орналасқан. [[Грекия]] мен Түркия жағаларын шаяды. Солт.-шығысында Дарданелл бұғазы арқылы Мәрмәр т-мен, оңт-нде ұсақ аралдар аралығындағы көптеген бұғаздар арқылы Жерорта т-мен жалғасқан. Аум. 191 мың км2. Плиоцен мен плейстоценнің аяғында су астына шөккен құрлық (Эгеида) үстінде орналасқан. Ең терең жері – 2561 м. Аралдары көп (Солт. және Оңт. Спорад, Киклад топаралдары, т.б.). Судың темп-расы беткі қабаттарда қыста 11 – 16С, жазда 22 – 25С. Тұзд. 37 – 38‰. Толысуы жарты тәуліктік (1 м-ге дейін). Жағалауы шығанақтармен және қойнаулармен тілімделген. Балық ауланады. Э. т. арқылы Қара теңіз порттарынан Оңт. Еуропа, Солт. Африканың порттарына, Таяу Шығысқа және Орта Шығысқа, Суэц каналы арқылы Үндістанға және Оңт.-Шығыс Азия порттарына су жолдары өтеді. Ірі порттары – Пирей, Салоники, Ираклион (Грекия), Измир, Шанаққала (Туркия).
