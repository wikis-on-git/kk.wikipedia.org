ОРТАУ, ауыл, Шет ауданындағы Ортау селолық округiнiң орталығы. Ортау тауының етегiнде, аудан орталығы Ақсу-Аюлының батысында 135 км, Қарағанды қаласының оңтүстік батысында 240 км жерде орналасқан. Халқы 620 (2006). Ұлттық құрамы: 95 пайызы қазақ: 5 пайызын өзге ұлт өкілдері құрайды. Округ аумағында өткен ғасырдың 30-50 ж.ж. аралығында «Карлаг» бөлімшелері болған. 60-90 ж.ж. Ортау атындағы кеңшардың және ауылдық кеңестiн орталығы.  Шаруашылықтың мамандандырылған негiзгi бағыттары–қой шаруашылығы, қосымша саласы жылқы шаруашылығы болды. Жерiнiң жалпы ауданы 204 мың га. Округтің елді мекендерінде (Ортау, Босаға, Жартас, Сарыбұлақ ауылдары) 4 мектеп,  ФАП, клуб, кiтапхана, пошта бар. Кеңшар негізінде 71 шаруа қожалығы құрылған. Сәкен Сейфуллиннің туған жері Қарашілікте Сәкеннің бюсті орнатылған. Ауыл басқа елдi мекендермен автомобиль жолдары арқылы байланысады. Ең жақын Ақадыр т.ж. станциясы 35 км жерде.
[[Санат:Қарағанды облысы]] [[Санат:Шет ауданы]]
