{{Shortcut1|Грамматика}}
'''Сөз тіркесі''' деп толық мағыналы екі я бірнеше сөздің бір-біріне тұлғалық әрі мағыналық жағынан бағына байланысуын атаймыз.
:Мысалы: ''Қайрат балаларға Досанмен болған әңгіменің мән-жайын баяндады'' деген сөйлемдегі сөздер мына сияқты тіркестерден құралған:
:#''Қайрат  баяндады''; 
:#''балаларға баяндады;'' 
:#Досанмен болған;
:#''болған әңгіменің'';
:#''әңгіменің мән-жайын'';
:#''мән-жайын баяндады.''

Мұнда әрбір сөз өзін керек қылған, қажет етіп тұрған сөзбен ғана байланысқан. Сөздердің мағыналық байланысын сұрау қою арқылы табамыз.

== Сөздердің байланысу тәсілдері ==

Сөздер өзара тіркескенде, бір-бірімен әр түрлі тәсілдер арқылы байланысады:
#Сөздер өзара '''қосымшалар арқылы''', әсіресе '''жалғаулар арқылы''', байланысады.
#Сөздер бір-бірімен септеулік '''шылаулар арқылы''' байланысады.
#Сөздер өзара ешбір '''жалғаусыз, шылаусыз''', түбір тұлғаларында тұрып байланысады.
#Сөздердің арасындағы мағыналық байланыс кейде '''дауыс ырғағы''' арқылы де беріледі.

== Сөздердің байланысу түрлері ==

[[қазақ тілі|Қазақ тілінде]] сөздердің байланысы бес түрге бөлінеді: олар - '''қиысу, меңгеру, матасу, қабысу''' және '''жанасу'''.

=== Қиысу ===

Қиысу деп сөзбен сөздің жіктік жалғаулары арқылы және жіктелу ретімен байланысқан түрін дейміз.
:Мысалы:

{|align="center"
|
{|class="wikitable" border=1
| ||Жекеше || Көпше 
|-
|1-жақ || Мен оқушымын || Біз оқушылармыз
|-
|2-жақ || Сен оқушысың || Сендер оқушыларсыңдар
|-
| ||Сіз оқушысыз || Сіздер оқушыларсыздар
|-
|3-жақ || Ол - оқушы || Олар - оқушылар
|}
|
{|class="wikitable" border=1 
| ||Жекеше || Көпше 
|-
|1-жақ || Мен оқимын || Біз оқимыз
|-
|2-жақ || Сен оқисың || Сендер оқисыңдар
|-
| ||Сіз оқисыз || Сіздер оқисыздар
|-
|3-жақ || Ол оқиды || Олар оқиды
|}
|}

Бірінші мысалдағы 3-жақтың арнаулы жіктік жалғауы жоқ, сөздер тек жіктелу ретімен байланысқан, сонымен қатар олардың арасында кідіріс болады, жазуда сызықша қоямыз.

=== Меңгеру ===

Меңгеру деп сөздің [[ілік септік|ілік септігінен]] басқа септік жалғаулары арқылы байланысуын атаймыз.
:Мысалы: ''Уикипедияны өңдеу; үлкенді сыйлау; балтамен ағашты жару''

=== Матасу ===

Матасу деп сөздердің [[ілік септік|ілік септігі]] мен [[тәуелдік жалғау|тәуелдік жалғаулары]] арқылы байланысуын дейді.

=== Қабысу ===

Қабысу - сөздердің бір-бірімен ешбір жалғаусыз, шылаусыз, тек іргелес тұру арқылы байланысу түрі.

әйелімен
