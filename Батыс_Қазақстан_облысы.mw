<!-- Infobox begins -->{{Infobox Province KZ
| Name                  = Батыс Қазақстан облысы
| KzMap                 = Zap-Kz obl.svg
| Administrative_center = [[Орал]]
| GovernorName          = [[Ізмұхамбетов, Бақтықожа Салахиденұлы|Бақтықожа Ізмұхамбетов]]
| Established        = 1868
| Raions                = 12
| CityRaions            = 1
| Cities                = 1
| AreaRank              = 8
| TotalArea             = 151,3 мың км²
| PopulationYear        = 2009
| Population_rank       = 12
| Population            = 618 785 человек
| Density               = 4,0 адам/ш² (11 орын)
| PostalAbbreviation    = БҚО
| PostalCodePrefix      = 090000
| PhoneCode             = +7 7112
| Website               = http://www.westkaz.kz/
}}<!-- Infobox ends -->

'''Батыс Қазақстан облысы''' — [[Қазақстан Республикасы]]ның солт.-батысындағы әкімшілік-аумақтық бөлік. Шығысында [[Ақтөбе]], оңтүстігінде [[Атырау]] облыстарымен, батысында Ресейдің [[Астрахан]], [[Волгоград]], солтүстік-батысында [[Саратов]], [[Самара]], солтүстігінде [[Орынбор]] облыстарымен шектеседі. 

Облыс 1932 ж. 10 наурызда Орал облысы болып құрылған. 1996 жылдан Батыс Қазақстан облысы болып аталады. Жерінің аум. 151,3 мың км2, тұрғындары 617,6 мың адам (1999). Әкімш. жағынан Батыс Қазақстан облысы 12 ауылдық, 2 қалалық әкімш. ауданға, олар 4 кенттік және 155 ауылдық әкімшілік округтерге бөлінген. 

Орталығы — [[Орал]] қаласы. Облыстағы 539 елді мекеннің тұрғындары біркелкі орналаспаған. Халықтың орташа тығыздығы 1 км2-ге 4,0 адамнан келеді (1999). Солтүстік аудандарда және [[Жайық]] өзенінің аңғарында халық жиі қоныстанған (1 км2-ге 9 — 12 адам). Қала халқы бүкіл халықтың 41%-ке жуығын құрайды. Қалалары: [[Орал]], [[Ақсай]]; ірі кенттері: Бөрілі, Дерқұл, Зашаған, Круглоозерное, Чапаев. 

== Табиғаты ==
Батыс Қазақстан облысы аумағының басым бөлігі Каспий ойпатының солт-нде орналасқан. Жер бедері, негізінен, құмды алқаптар мен сор ойпаңдар алмасып жатқан жазық болып келеді. Бұл өңірдің абсолюттік биіктік 10 — 25 м-ден аспайды. Солтүстігіндегі қырат бөлігі (абс. биікт. 45 — 65 м)  Сырт қырқасы арқылы Орал үстіртіне ұласады. Жалпы Сырттың осы тұстағы ең биік жері 259 м (Ешкі тауы). Орал үстіртінің облыс жеріндегі бөлігі — құрғақ арналармен тілімденген жонды-белесті өңір. Оның абс. биікт. 110 — 260 м, ең биік жері — Ақтау тауы (263 м).

== Геологиясы және кен байлықтары ==
Жер қыртысы бор кезеңінің мергелінен, палеогеннің құмтастарынан, әктастарынан түзілген. Олардың бетін Каспий ойпатының төрттік кезең шөгінділері жапқан. Өзен аңғары аллювий шөгінділерінен құралған. Облыс жерінде тұз күмбездерінен құралған ірі тектоник. құрылымдар (Сантас, Сасай, т.б.) көп. Облыстың жер қойнауы мұнайға, әсіресе, газға (газ-конденсат) мейлінше бай. Мұнда [[Қазақстан|Қазақстандағы]] зерттелген [[газ-конденсаты]] қорының 90%-тен астамы шоғырланған (Қарашығанақ газ конденсаты кен орны). Одан басқа облыс аумағында жанғыш тақтатас (Чернозатон, Тоғай, Новошаново), калий, магний тұздары ([[Шалқар көлі]]), цементтік шикізат (Ақсуат, Шаново), керамзиттік саз (Тұйықсай, Погодаев), т.б. құрылыс материалдары кен орындары бар.

== Климаты ==
Облыстың климаты тым континенттік. Қысы суық, жазы ыстық әрі құрғақ. Қаңтар айының орташа темп-расы –11 — 14ӘС, кейде —40ӘС-қа дейін төмендейді, шілде айындағы темп-ра 22 — 25ӘС, кейде 40ӘС-қа дейін көтеріледі. Жауын-шашынның көп жылдық орташа мөлш. 190 (оңт-те) — 350 мм (солт-те). Қар жамылғысы 70 күннен (оңт-те) 140 күнге (солт-те) дейін жатады. Жыл бойына екпінді желдер (кейде 15 — 20 м/с-қа дейін) болып тұрады. Өсімдіктердің вегетациялық кезеңі 150 — 170 тәулік.

== Гидрографиясы ==

Облыстағы өзендер Каспий теңізі алабында жатыр. Ұз. 100 км-ден асатын 14 өзен бар. Басты су артериясы — [[Жайық өзені]] солт.-шығыстан оңт-ке қарай ағады. Оның облыс жеріндегі ұз. 500 км-дей. Жайыққа облыс аумағында Емболат, Шаған, Дерқұл, Елек, Шыңғырлау, Барбастау өзендері құяды. Облыстың шығыс жағындағы шағын Өлеңті, Қалдығайты, Жақсыбай өзендері Орал үстіртінен басталып құмға сіңіп жоғалады. Өзендері қарашаның 2-жартысында қатып, сәуірдің 1-жартысында мұзы ериді. Б. Қ. о-нда 140-тан астам көл бар. Оның 9-ның су айдыны 10 км2-ден асады. Суы тұщы маңызды көлдері: Қамысты Самар, Итмұрынкөл, Сұлукөл; ірі тұзды көлдері: Шалқар, Аралсор, Жалтыр, Жалтыркөл, Боткөл, т.б. Жер бетіндегі ағынды суды реттеу үшін облыс аумағында бірнеше бөгендер салынған. Олар негізінен Көшім суландыру жүйесінде және Қараөзен (Үлкенөзен) бойында (Бітік, Дөңгелек, Киров, Пятимар, Сарышаған, Айдархан) орналасқан.

== Топырағы мен өсімдік дүниесі ==

Батыс Қазақстан облысының солт. бөлігі далалық белдемде, қалған жері шөлейт және шөл белдемдерде жатыр. Облыс жерінің 15%-ін құмды алқап алады. Қиыр солт., Сырт суайрықтарында қара, Сырт және Орал үстіртінің қыратты бөліктерінде қызыл қоңыр, өзен аңғарларында шалғынды сортаң, шөгінді (құмдақ-сазды) топырақ түрлері тараған. Облыстың оңт. бөлігін құмды алқаптар (Нарын, Көкөзенқұм, Аққұм, Қарағандықұм, т.б.) алып жатыр. Солт. бөлігінде бетегелі дала өсімдіктері мен шөлейт белдемнің өсімдік түрі басым. Өзен жайылымдарында астық тұқымдасты шөп түрлері, кей жерлерде қалың қамыс, құрақ өскен. Жайық аңғарында терек, емен, қайың, тал, Сырт және Орал үстіртінде, Елек өз. алабында шоқ қайың орманы көптеп кездеседі.

== Жануарлар дүниесі ==

Батыс Қазақстан облысының тоғайлы-орманды өңірлерінде бұлан, елік, өзендер бойындағы қалың қамыс арасында қабан, оңт-ндегі құмды жағында ақбөкен, түлкі, қарсақ, қасқыр, қоян, күзен, құндыз; кеміргіштерден сарышұнақ, құм тышқаны, т.б. мекендейді. Облыста құстардың көптеген түрлері (аққу, қоңырқаз, сұрқаз, тырна, бірқазан, балықшы, құр, ақиық, кезқұйрық, безгелдек, қаршыға, т.б.) кездеседі. Өзен-көлдері балыққа бай (сазан, көксерке, аққайраң, табан, жайын, шортан, т.б.). Жайық өз-нде қызыл балық түрлері (бекіре, шоқыр) кездеседі.

== Шаруашылығы ==

Батыс Қазақстан облысы экономикасында ауыл шаруашылық өндірісінің үлесі басым. Мұнда астық егу, жайылымдық мал шаруашылығы, етті-сүтті сиыр өсіру дамыған. Облыс шаруашылығының негізгі саласының бірі — өнеркәсіп. Облыста мұнай, газ өндіру, металл өңдеу және машина жасау, тамақ, жеңіл, құрылыс материалдары, ауыл шаруашылық техникасын жөндеу, халыққа тұрмыстық қызмет көрсету, т.б. салалар жақсы дамыған. Ірі өндірістерден Қарашығанақ газ-конденсат комб., “Металлист”, “Зенит”, “Металл өңдеу”, “Омега” зауыттары, жеңіл және тамақ өнеркәсібінде “Надежда” тігін-тоқыма комб., былғары аяқ киім з-ты, аң терісін өңдеу, балық комб-тары, арақ-шарап, сыра з-ты, нан комб., сондай-ақ, “Жайықжылужарық”, Оралоблгаз, “Диана”, “Орал-Алма”, “Нұржанар”, Оралагрореммаш, т.б. кәсіпорындары жұмыс істейді. Б. Қ. о-нда республикадағы табиғи газдың 30%-тен астамы өндіріледі. Облыстағы а. ш.-на тиімді жер 13,9 млн. га (1997). Оның ішінде жыртылатын жер аум. 1,4 млн. га, шабындық 940 мың га, жайылымы 8,2 млн. га. Астық дақылдары 934 мың га жерге, тех. дақылдар 34,1 мың га, картоп және көкөніс-бақша дақылдары 7,6 мың га, жемшөп дақылдары 222 мың га жерге егіледі. Мал ш-нда сиыр саны 444 мың, қой мен ешкі 904 мың, шошқа 28,5 мың, жылқы 94 мың, түйе 3,9 мың, құстың саны 371 мың (1997). Облыстағы а.ш. бағытындағы өндіріс кооперативтері мен шаруа қожалықтарының жалпы саны 2467 (1997). Олар мемлекет қарауындағы ұжымдық шаруашылықтарға (25), ұжымшарларға (3), серіктестіктер мен өндірістік кооперативтерге (400-ге жуық), акцион. қоғамдарға (21) және шаруа (фермер) қожалықтарына (2017) біріктірілген. Сонымен қатар шет елдермен бірлескен кәсіпорындар да (17) жұмыс істейді (1997). 
Батыс Қазақстан облысында темір жол, автомобиль жолы және су жолы көлігі дамыған. Темір жолдың жалпы ұзындығы 417 км. Автомоб. жолдарының ұз. 8,5 мың км, оның ішінде 2,5 мың км жол асфальттанған. Олармен 4,8 млн. т жүк тасымалданған (1997). Негізгі автомагистралдары: Орал—Атырау, Орал—Ақтөбе, Орал—Орынбор. Жайық өз-нен Атырауға дейін кеме қатынайды. Қазақстанның ірі қалаларымен және кейбір шет ел қалаларымен әуе қатынасы бар.

== Сыртқы сілтеме ==
* [http://www.dmoz.org/World/Kazakh/Региондық/Азия/Қазақстан/Әкiмшiлiк-аумақтық_құрылысы/Батыс_Қазақстан_облысы Батыс Қазақстан облысы] в [[Ашық Тізімдеме Жобасы|Ашық Тізімдеме Жобасы (ODP)]]

{{Қазақстан облыстары}}

{{Kz-geo-stub}}

[[Category:Батыс Қазақстан облысы]]

[[ace:Propinsi Kazakhstan Barat]]
[[ar:أوبليس كازاخستان الغربي]]
[[bg:Западноказахстанска област]]
[[ca:Kazakhstan Occidental]]
[[cs:Západokazašská oblast]]
[[de:Westkasachstan]]
[[en:West Kazakhstan Province]]
[[es:Provincia de Kazajistán Occidental]]
[[et:Lääne-Kasahstani oblast]]
[[fi:Länsi-Kazakstanin alue]]
[[fr:Kazakhstan-Occidental]]
[[id:Provinsi Kazakhstan Barat]]
[[is:Vestur-Kasakstanfylki]]
[[it:Oblys del Kazakistan Occidentale]]
[[ja:西カザフスタン州]]
[[ko:바티스카작스탄 주]]
[[lt:Vakarų Kazachstano sritis]]
[[lv:Rietumkazahstānas apgabals]]
[[ms:Wilayah Kazakhstan Barat]]
[[nl:Oblast Batıs Qazaqstan]]
[[nn:Vest-Kasakhstan oblast]]
[[pl:Obwód zachodniokazachstański]]
[[pt:Cazaquistão Ocidental]]
[[ru:Западно-Казахстанская область]]
[[sah:Арҕаа Казахстан улууhа]]
[[sv:Västkazakstan]]
[[tg:Вилояти Ғарби Қазоқистон]]
[[tr:Batı Kazakistan Eyaleti]]
[[uk:Західно-Казахстанська область]]
[[war:Katundan nga Kasahistan (lalawigan)]]
[[zh:西哈薩克斯坦州]]
