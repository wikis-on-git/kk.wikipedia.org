'''Эритрин''' (грек. erіtros – қызыл), кобальт түстері – арсенаттар класына жататын минерал. Хим. формуласы: Co3[AsO4]28H2O, құрамы (%-бен): CaO – 37,5, As2O5 – 38,5, H2O – 24,0%. Моноклиндік сингонияда кристалданады. Жеке кристалдары ине, призма, пластинка түрінде, минералдық агрегаттары жұлдыз, шарға ұқсас. Түсі алқызыл, қызыл сұр; қатт. Моос шкаласы бойынша 1,5 – 2,5; тығызд. 2,95 – 3,06 г/см3. Жаралуы гипергендік. Күшәла, кобальт, никель-кобальт кентастарының тотығу белдемдерінде түзіледі.
