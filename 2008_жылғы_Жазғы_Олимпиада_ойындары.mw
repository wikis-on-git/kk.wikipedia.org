[[Қытай]] астанасы [[Бейжің]] қаласында өтетін XXIX жазғы [[олимпиада]] ойындары [[2008]]-ші жылғы тамыздың 8-і мен 24-і аралығында өтеді. Онда 41 [[спорт]] түрінен 302 медаль жиынтығы сарапқа салынады. Бұл олимпиада ойындарына әлемнің 203 елінен 10500-ден астам спортшы қатысады деп жоспарлануда. * Бейжің Олимпиадасының ашылу салтанатына 100-ге жуық елдің басшылары қатысады деп күтілуде. 
* Қытай  Үкіметі Олимпия ойындарына 23 миллиард АҚШ долларын бөліп отыр. Бұл – [[2000]] жылы [[Сидней]]де өткен жазғы Олимпиада мен [[2002]] жылы [[Солт-Лейк-Сити]]де өткен қысқы Олимпия ойындарына бөлінген қаржыдан 7 есеге, [[2004]] жылы [[Афина]] Олимпиадасымен салыстырғанда 5 есеге, ал 1984 жылы Лос-Анджелестегі бәсекеге қарағанда 32 есеге көп.  
*Олимпиадада ең көп алтын медаль сарапқа салынатын спорт түрі – [[жеңіл атлетика]]. Одан 47 медаль үлестіріледі. Бұдан кейін суға жүзуден – 34, мылтық ату мен ауыр атлетикадан 15 алтын жүлде сарапқа салынады.
*Олимпиада медальдары осы айдың соңына дейін жасалып бітеді. Медальдар куньмун нефритінен жасалып жатыр.
Бейжің Олимпиадасының бағдарламасына 9 жаңа жарыс түрі енгізілген. Олар – әйелдердің 3000 метрге кедергілер арқылы жүгіруі, үстел теннисінен командалық бәсекелер, ерлер және әйелдер арасында 10 шақырымдық жүгіру марафоны және тағы басқалары.
