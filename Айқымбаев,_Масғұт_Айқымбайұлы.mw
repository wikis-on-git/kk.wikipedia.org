'''Айқымбаев, Масғұт Айқымбайұлы''' (31.12.1916, қазіргі [[Шығыс Қазақстан облысы]] [[Семей|Семей қалалық әкімдігі]], [[Знаменка ауылы]] – 14.10.1992, [[Алматы қаласы]]) – медицина ғылыми докторы (1967), профессор (1969), Қазақ КСР-інің еңбек сіңірген дәрігері (1966). Алматы мемлекеттік медицина институтын (1940, қазіргі Қазақ ұлттық медицина университеті) бітірген. 2-дүниежүз. соғысқа қатысқан. 1940–49 ж. әскери дәрігер, 1949–62 ж. Ортаазиялық (қазіргі Қазақ) обадан арылу ғылыми-зерт. институтында лаборатория меңгерушісі, 1962–87 ж. директоры болды. 

Айқымбаевтың негізгі ғылыми еңбектері аса қауіпті аурулар эпидемиологиясына, әсіресе, туляремия ауруын тудыратын микроорганизмдердің табиғи ошағын зерттеу және аурудың алдын алу, сақтану мәселелеріне арналған. Сондай-ақ Қазақстанда бірнеше туляремия ошақтарын ашып, оларға толық ғылыми сипаттама берген. 1-дәрежелі Отан соғысы, Қызыл Жұлдыз, «Құрмет Белгісі» ордендерімен және медальдармен марапатталған.

Шығ.: Туляремия в Казахстане, А.-А., 1982; Среднеазиатский пустынный очаг чумы, А.-А., 1987.

[[Санат:Қазақстан тұлғалары]]
