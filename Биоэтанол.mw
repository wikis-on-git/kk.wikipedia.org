{{No iwiki‎}} 
'''Биоэтанол''' – толығымен ылғалсыздандырылған таза этил [[спирт|спиртi]]. Ол [[бензин]] құрамындағы [[октан]] санын көтередi, өз ретiнде мұндай қоспасы бар отын қоршаған ортаға лас қалдықтарды 40-80 пайыз аз шығарады. Бензиндi үнемдi пайдалануға мүмкiндiк беретiн қоспа [[мұнай]] [[химия]] өндiрiсiнде де кеңiнен қолданылуы мүмкiн.

Жалпы автокөлiктер саны жылдан жылға көбейiп келе жатқан [[мегаполис|мегаполистер]] үшiн бұл таптырмайтын қоспа. Биоотынды рапс, [[бидай]], [[қант]] құрағынан, [[жүгерi|жүгерiден]] алуға болады. [[Қазақстан|Қазақстанда]] осы өсiмдiктердiң денi өсiрiледi десек, шикiзат көзi жағынан еш тапшылық болмайтыны анық. Рапс майынан [[биодизель]] өндiруге болады, ал биоэтанол бидайдан және жүгерiден алынады. 

== Экологиялық пайдасы ==

Жалпы биоэтанол - үлкен қалалар үшiн таптырмайтын отын көзi. Әлемдiк тәжiрибеге сүйенсек, 70-жылдары [[Бразилия|Бразилияға]] мұнай [[эмбарго|эмбаргосы]] жарияланған соң, бұл ел толығымен қант құрағынан биоэтанол өндiрiп өз автокөлiктерiн осы отынға толықтай көшiрдi. Қазiр әлемде биоотынды ең көп өндiретiн осы Бразилия мен [[АҚШ]] екен. Соңғысы мұнай өнiмдерiн импорттауда жылына 1,5 миллиард доллар үнемдейдi. Қазiр мұнай бағасының жылдан жылға шарықтауы әлемнiң барлық елдерiн жаңа отын көзiн iздеуге итермелеуде. [[Статистика|Статистикаға]] сүйенсек, биоотын қолдану көлемi жыл сайын жер шарында 2-3 пайызға артып отыр екен.

2003 жылы [[Еуропа]] парламентi биоэтанол өндiретiн кәсiпорындарға салық жеңiлдiгiн қарастырды. Осының арқасында 2007 жылы бұл елдерде тұтынылатын бензиннiң алты пайызын биоэтанол алмастырады деп күтiлуде. Ал [[ЕуроОдақ]] айқындаған заң жобасы бойынша 2010 жылы кәрi құрлықта пайдаланылатын бензиннiң барлық түрiне 5 пайыз биоэтанол қосылатын болады.

Қазiрдiң өзiнде [[Швеция|Швециядағы]] көлiктердiң 80 пайызы осы отынмен жүредi.

[[Санат:Биотехнология]]

[[bg:Биоетанол]]
[[cs:Bioethanol]]
[[da:Bioætanol]]
[[de:Ethanol-Kraftstoff]]
[[en:Ethanol fuel]]
[[eo:Bioetanolo]]
[[es:Etanol (combustible)]]
[[fr:Bioéthanol]]
[[hu:Bioetanol]]
[[id:Bahan bakar etanol]]
[[it:Bioetanolo]]
[[ja:バイオマスエタノール]]
[[kk:Биоэтанол]]
[[no:Bioetanol]]
[[pt:Álcool combustível]]
[[sk:Bioetanol]]
[[sl:Etanol kot gorivo]]
[[tr:Etanol yakıtı]]
[[uk:Газоголь]]
