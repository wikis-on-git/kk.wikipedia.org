'''Светлана Подобедова'''[[ Ресей]]ден ("Зима" ауылынан) қоныс аударып келген спортшы. Кезінде сол елдің құрамында жастар арасында әлем чемпионы, әйелдер арасында әлем чемпионатының жүлдегері атанған. Тіптен дүниежүзілік рекордты да жаңартқан. Осыдан 2007 жылы Светлана Қазақстан азаматтығын қабылдады. Алдына үлкен мақсат қоя білетін қыз Бейжің Олимпиадасында атой салуды армандаған еді. Алайда Ресей жағы оның бұл әрекетін құптамай, [[Халықаралық ауыр атлетика федерациясы]]на шағымданды. Өйткені ереже бойынша қандай да зілтемір көтеруші басқа елдің азаматтығын қабылдағаннан кейін арада екі жыл өткеннен соң ғана ресми халықаралық жарыстарға қатыса алады. Сөйтіп, ол төртжылдықтың басты жарысынан шет қалды. 2009 жылы Подобедованың Алматыға келгеніне екі жылдан асты. Яғни шеттету мерзімі аяқталып, ол Қазақстанның атынан сынға түсе алады. Ұлттық құрама жейдесін киген бетте Подобедова Азия чемпионатында алтыннан алқа тағынды.
2009 жылы жұлқи көтеру бойынша 130 кг бағындырып Әлем рекордын жасаса, Серпе көтеру сынында 160 кг көтерiп Абсалютті әлем рекордымен 2-шi орын алған Цао Лейден (Қытай) 23 кг басым түседі.

[[Санат:Ауыр атлетика]]
