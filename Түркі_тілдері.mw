[[Image:Sprachfamilien der Welt (non Altai).png|thumb|400px|Түркі тілдерінің (<span style="background-color:yellowgreen">&nbsp;&nbsp;&nbsp;</span>) дүниедегі басқа тіл топтарының арасындағы орналасуы.]]
'''Түркі тілдері''', Шығыс Еуропадан, Сібір мен Батыс Қытайға дейінгі кең аумақта тұратын 155 млн. адамның ана тілі, 180 млн. адамның екінші тілі боп табылатын, көбі бір біріне өте жақын болған 40 тілден тұратын тілдер тобы. Түркі тілдер тобы [[Алтай тілдері]] әулетіне жатады. [[Қазақ тілі]] соның бірі боп табылады.

Түркі тілдері, оның ішінде қазақ тілі [[үндестік заңы|буын үндестігіне]] негізделеді, яғни қазақтың төл сөздері не бірыңғай жуан не бірыңғай жіңішке болып келеді.
Сөзге жұрнақ пен жалғаулар бірінің артынан бірі қосылу арқылы сөз формасы өзгертіледі. Сөйлем  [[бастауыш]]-[[толықтауыш]]-[[баяндауыш]] ретінде құрылады.

Жүз жылдар бойы түркі халықтары көшпелі өмір салтын өткізгендіктерінен, өз-ара және де басқа тілдес халықтармен араласып, өз тілдеріне және көршілес халықтардың тілдеріне зор әсер еткен. Әсіресе моңгол, славян және парсы тілдерімен ықпалдасу өте терең болған.
Бұл ықпалдасу әр бір тіл тобы мен топ ішіндегі тілдердің тарихи дамуын біраз өзгерткен салдарынан, түркі тілдерінің классификациясының бірден аса жүйесі бар. Бүгінгі күндері ең кең қабыл етілетін классификация жүйесі [[Самойлович, Александр Николаевич|А.Н. Самойловичтің]] классификациясы боп танылғанмен кейбір жағдайлар әлі де пікірталас тудыруда.

== Түркі тілдер тобы ==
Барлығы 40-тан аса тілден тұратын, 155 млн. адамның ана тілі боп табылатын түркі тілдері Алтай тілдері әулетіндегі ең үлкен тіл тобы болады.

Түркі тілдерінің көбінің [[фонология|фонологиясы]], [[морфология|морфологиясы]] және [[синтаксис|синтаксисі]] бірдей. Тек [[Шуаш]], [[Якут]], Солтүстік Сібір тілдері бұ жағынан өзгеше болады. Түркі тілдері 6 топқа бөліне отырып, әр топқа кірген тілдер сол тілді білетін адамдар бірібірін түсіне алатындай жақын болады. Бұған қоса көршілес өлкелердің шекараларында өте тығыз қатынас салдарынан туған түркі диалектілері табылады.
 
=== Түркі тілдерінің жақындығы ===

Түркі тілдерінің өз-ара жақындығын көрсету үшін келесі (жұрт саны бойынша) маңызды бірнеше тілден мысал сөздер келтіріліп тұр.

{|{{prettytable}}
|-bgcolor='#COFOFO'
!Көне түркі тілі
![[Түрікше]] 
![[Түрікменше]]
![[Татарша]]
![[Қазақша]]
![[Өзбекше]]
![[Ұйғырша]]
|-
| ana || anne || ene || ana || ана || ona || ana
|-
| burun || burun || burun || borın || мұрын || burun || burun
|-
| qol || kol || qol || qul || қол || qo'l || kol
|-
| yol || yol || ýol || yul || жол || yo'l || yol
|-
| semiz || semiz || semiz || simez || семіз || semiz || semiz
|-
| topraq || toprak || topraq || tufraq || топырақ || tuproq || tupraq
|-
| qan || kan || gan || qan || қан || qon || qan
|-
| kül || kül || kül || köl || күл || kul || kül
|-
| sub || su || suw || su || су || suv || su
|-
| aq || ak || ak || aq || ақ || oq ||aq
|-
| qara || kara || gara || qara || қара || qora || qara
|-
| qızıl || kιzιl || qyzyl || qızıl || қызыл || qizil || qizil
|-
| kök || gök || gök || kük || көк || ko'k || kök
|}

=== Мемлекеттік түркі тілдер ===
[[Қазақ тілі|Қазақ]], [[әзірбайжан тілі|әзірбайжан]], [[қырғыз тілі|қырғыз]], [[өзбек тілі|өзбек]], [[түрік тілі|түрік]] және [[түрікмен тілі|түрікмен]] тілдері - мемлекеттік тіл дәрежесін ие болады.
Бұған қоса келсеі тілдер жергілікті ресми тіл ретінде қолданылады:
 [[шуаш тілі]], [[құмық тілі]], [[қарашай балқар тілі]], [[татар тілі]], [[башқұрт тілі]], [[якут тілі]], [[Çakasça]], [[тува тілі]], [[алтай тілі]] және Қытайда [[ұйғыр тілі]].
{{Түркі Уикипедиялары}}
