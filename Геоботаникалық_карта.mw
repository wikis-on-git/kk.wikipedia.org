'''ГЕОБОТАНИКАЛЫҚ КАРТА''', ''өсімдіктер картасы'' – өсімдіктердің немесе олардың топтарының жер бетінде өсіп таралуын көрсететеін карталар. Г. карталар әр түрлі қажетке жарамды және арнайы карта болып бөлінеді. Түрлі қажетке арналған Г. к-ларда [[өсімдіктер тарих|өсімдіктердің тарихи]] даму нәтижесінде қалыптасып, жер бетіне таралып орналасуы, өсімдік бірлестігі (мыс., қалқан жапырақты орман, боз өскен дала, т.б.) сондай-ақ олардың адам әрекеті мен жануарлардың, т.б. жағдайлардың әсерінен пайда болған өзгерістер де (мыс., қалқан жапырақты орман орнына қайыңды орман егілсе, боз өскен дала егістікке пайдаланылса) көрсетіледі. Арнайы Г. к-ларда (орман картасы, жемшөп картасы, өсімдіктер қоры, индикациялық, т.б.) өсімдіктердің шаруашылыққа қажеттілігі көрсетіледі. Сондай-ақ бұл карталардың кен байлықтарын, жер асты суларын, жердің геол. құрылысын анықтауда да маңызы зор. Қазақстанда жүргізілген [[геоботан]]. зерттеулердің нәтижесінде әр түрлі масштабты бірнеше карталар жасалды. Олардың ішінде «Қазақстан өсімдіктері картасы» және жеке облыстардың Г. к-сы бар.
