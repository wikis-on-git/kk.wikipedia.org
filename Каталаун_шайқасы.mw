'''Каталаун шайқасы''' — [[Каталаун|Каталаун]] даласында ({{lang-la|Campi Catalaunici}}) [[451]] ж. [[маусымның 20]]-на таман [[ғұндар]]дың [[Еділ қаған]]ы өткізген ірі ұрыс. Каталаун даласындағы ұрыс [[Ганнибал]]дың тұсындағы ([[216 бзб]] ж.) [[Канн]], [[Наполеон]]ның тұсындағы [[Ватерлоо]]мен ([[1815]] ж.) қатар тұра алатын [[Еуропа]] және әлемдiк тарихтағы атақты шайқастардың қатарына жатады.

[[451]] ж. басында [[Еділ қаған|Еділ]] жорығын бастады. Ғұндармен бiрге кейбiр бағынышты [[германдықтар|герман тайпалары]] да болды. [[Рейн]]нен өткен әскер [[Трир]]ге бағыт алып, екi топпен [[Галлия]]ның солтүстiк-шығысына бет бұрды.

Шешушi шайқас алаңы Шампаньдағы [[Каталаун|Каталаун]] даласы болды. [[Визиготтар|Вестгот]] королi [[Теодорих]] сол қанатты, [[Аэций]] оң қанатты басқарып, ортадан одақтастар орын алды. Қарама-қарсы тұстағы әскердiң негiзiн құраған орталық позицияны ғұндар мен [[Еділ қаған|Еділ]] иелендi, ол вассалдарын сатың екі жағына орналастырды.

[[Иордан]] жазып кеткендей, «ешкiм мұндай керемет оқиғаларды басынан өткермеген, бұл оқиғаларды жан-жақты жеткiзу үшiн кереметтiң тiкелей куәгерi болу қажет».

Вестготтардың патшасы Теодорих атпа найза тигеннен кейiн құлап, оның денесi тау болып жатқан өлiктердiң арасында жоғалып, тек келесi күнi ғана табылды. Ұрыс түнге дейiн созылды. Қараңғылық түсiсiмен рим-вестгот әскерлерi [[Еділ қаған]]ның лагерiн атқылаудан ғұн садағының оғынан қорқып, тұрақтарына қайтып келдi.

Сол уақыттың жылнамашыларының көрсеткенiндей ғұндар ерекше жауынгер болды, алыстан найза лақтырып соғысса, жекпе-жекте өздерiн қанжардың жүзiнен қорғай отырып, жауларын арқаннан жасалған тұзаққа түсiретiн. Әскерде садақшыларға ерекше орын берiлдi, садақты пайдалануда ғұндар жоғарғы жетiстiкке жеттi. Ерекше ассиметриялық түрдегi садақ, майысқақ ағаштан жасалып, мүйiз пластинкалары, сiңiр, сүйек жапсырылып қуатына жететiн де, алыстан жауын жайрататын.

Вестготтар өз патшасының өлiмi үшiн кек қайтарғылары келдi. Дегенмен Теодорихтiң баласы [[Торисмунд]] «ғұндар қайтар жолында оның корольдiгiн iздейдi-ау» деген үреймен қайтуды шештi. Ал [[Еділ қаған|Еділ]] готтардың кеткенiн байқап, мұны жау тарапынан жасалып отырған қулыққа балап, лагерьде бiршама ұзақ болды.

Дегенмен, бiрiккен [[Еуропа]] әскерiмен соғыста ол маневр, яғни айла жасауды жөн көрдi. Тюрингия арқылы [[Еділ қаған|Еділ]] әскерiмен [[Паннония]]ға қайтып келдi. [[Проспер Тиро]] жазғандай, Каталаун даласындағы шайқаста «бiрде-бiр жақ жеңiске жеткен жоқ. Өлiм саны шексiз болды».

[[Галлия]]дағы жағдайды [[Еділ қаған|Еділ]] жорығының ерекше кең аумағымен түсiндiруге болады және шексiз үлкен территориядағы тайпалар мен бiрлестiктердi бiр жерден басқару аса күрделi болды. Шындығында 451 жылғы «халықтар шайқасынан» кейiн ғұндардың күшi әлi де қуатты едi. Әрине, бұл [[Еділ қаған]]ға тән жеңiс болмаса да, бiрақ жеңiлiске де мүлдем жатпайды.

[[Санат:Тарих]]
