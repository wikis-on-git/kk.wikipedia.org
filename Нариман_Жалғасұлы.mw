ЖАЛҒАСҰЛЫ Нариман (31.12.1939 ж.т., [[Қызылорда]] обл. Жалағаш ауд. Мырзабай а.) – тех. ғыл. докт. (2001), проф. [[Қазақ политех. ин-тын]] (1963, қазіргі Қазақ ұлттық тех. ун-ті) бітірген. Жезқазған кен-металлургия комб-тында, Батыс Жезқазған кенішінде (1963–67) қызмет атқарған. [[Алматы]] Тау-кен істері ин-тында аспирант, кіші және аға ғыл. қызметкер (1968–96) болып жұмыс істеді. 1996 жылдан Кен істері ин-тында жетекші ғыл. қызметкер, лаборатория меңгерушісі. Негізгі ғыл. еңбектері тау-кен өндірісі саласының геотехнологиясы және геоэкологиясы мәселелеріне арналған. Шахты астындағы құлауға айналған кентіректерді берік етіп бекіту әдісін тауып, өндіріске енгізгені үшін ҚР-ның Мемл. сыйл-н алған (1991). 160-тан астам ғыл. еңбегі, оның ішінде 3 монографиясы бар.
