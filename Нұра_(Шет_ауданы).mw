КЕНШОҚЫ, ауыл, Шет ауданындағы Кеншоқы ауылдық округінің орталығы. Нұра өзенiнiң анғарында, “Түйетас” тауының етегiнде, аудан орталығы Ақсу-Аюлының шығысында 30 км, Қарағанды қаласының оңтүстік шығысында 150 км жерде орналасқан. Іргесі колхоздастыру кезеңінде 1953 жылы қаланған. Халқы 1100 (2006). Ұлттық құрамы: 98,8 пайызы қазақ; 1,2 пайызын өзге ұлт өкілдері құрайды. 60-90 ж.ж. Кеншоқы атындағы кеңшардың және ауылдық кеңестiң орталығы. Шаруашылықтың мамандандырылған негiзгi бағыттары қой шаруашылығы, қосымша саласы- жылқы шаруашылығы. Жерiнiң жалпы ауданы 250 мың га. Округтің елді мекендерінде (Нұра, Батыстау ауылдары) мектеп, дәрігерлік пункт, мәдениет үйі, кiтапхана бар. Кеншар негiзiнде 61 шаруа қожалығы құрылған (2006). Ауыл басқа елдi мекендермен автомобиль жолдары арқылы байланысады. Ең жақын Жарық т.ж. станциясы 100 км жерде. 
[[Санат:Қарағанды облысы]]
[[Санат:Шет ауданы]]
