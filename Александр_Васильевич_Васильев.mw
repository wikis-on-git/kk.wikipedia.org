'''ВАСИЛЬЕВ Александр Васильевич''' (23.2.[[1861]], Татарстан, Қазан губ. Чебоксары у. Шутнерев с. – 23.10.1943, Қазан қ.) – [[қазақ ауыз әдебиетін жинаушы]], [[миссионер]]. Алғашында Чебоксары діни уч-щесінде, кейін Қазанның діни академиясында оқыған (1882–86). Орынбор діни семинариясында дәріс берді. Торғай обл. халық мектептерінің Ы.Алтынсариннен кейінгі инспекторы (1889–94), Орынбордағы Торғай обл. басқармасының кеңесшісі (1894 жылдан), 10 жыл бойы [[«Торғай» газетінің редакторы]], Орынбор губ., Торғай және Орал облыстарында оқу инспекторы (1906–09), т.б. қызметтер атқарды. В. қазақ халқының ауыз әдебиеті, тілі жөнінде көптеген зерттеулер жүргізді. Ол жинаған бірнеше ауыз әдебиеті үлгілері «Торғай» газетінде жарық көрді. В. Торғайдағы ағарту ісінің тарихымен, өмірінің соңғы жылдары нумизматикамен шұғылданды. Қазақ мектептерінде пайдаланылатын орыс тілі оқулықтарын жазды. Онда қазақ балаларын орыстандыру мақсаты айқын көрінеді.
