'''Эрбий''' (Erbіum), Er – элементтердің периодтық жүйесінің ІІІ тобындағы хим. элемент, а. н. 68, а. м. 167,2; лантаноидтар тобына жатады;. Табиғи Э-дің 6 тұрақты изотопы бар. Радиоактивті [[изотоп]]тары жасанды жолмен алынған. Э-ді алғаш 1843 ж. швед химигі К.Мосандер гадолинит минералынан ашқан. Оның жер қыртысындағы салмақ мөлшері 410–4%. Табиғатта Э. иттрий, т.б. лантаноидтармен бірге кездеседі. Э. – металл, тығызд. 9,062 г/см3, балқу t 1475 – 1525С, қайнау t 2390С, қосылыстарында үш валентті. Э. тотығы Er2O3 және тұздары ашық қызғылт түсті. Жерде сирек кездесетін элементтер минералдарының құрамында көп болуына қарамастан, Э-ді ол қоспалардан тазарту өте қиын. Э. темір, кобальт, никельдің магнитті құймаларын алу үшін және боялған шыны өндірісінде қолданылады.
