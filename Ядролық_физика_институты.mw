'''Ядролық Физика Институты''' (ЯФИ) – ғылыми-зерттеу мекемесі. 1957 жылдың 25 шілдесінде Қазақстан ҒА Физ.-тех. ин-тының негізінде Алматы қ-нда құрылған. Ин-тты құруға Қазақстан ҒА-ның президенті акад. Қ.И. Сәтбаев пен КСРО ҒА-ның акад. И.В. Курчатов үлкен үлес қосты. ЯФИ-да ядр. физика, қатты дене физикасы, қолданбалы ядр. физика, ВВР-К зерттеу реакторының кешені, өнімдер мен қызмет көрсету бөлімдері мен лаб-лары жұмыс істейді. Ин-ттың бөлімшелері Астана, Ақсай (Батыс Қазақстан обл.), Курчатов (Шығыс Қазақстан обл.) қалаларында орналасқан. Ин-ттың ғыл.-зерт. жұмыстарының негізгі бағыттары: ядр. физика саласындағы физ. және қолданбалы ғыл. зерттеулерді дамыту; халық ш-ның түрлі салаларында атом энергиясын қолдану бағдарламалары, жоғары білікті мамандар даярлау. Ин-тта Қазақстан ҒА-ның академиктері: Л.М. Неменов, М.И. Корсунский, В.М. Кельман, Ж.Тәкібаев, Г.Д. Латышев, Ш.Ибрагимов, Ә.Жетбаев, т.б. жұмыс істеген.
