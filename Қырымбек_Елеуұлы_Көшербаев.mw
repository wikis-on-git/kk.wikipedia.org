'''КӨШЕРБАЕВ Қырымбек Елеуұлы''' (20.5.[[1955]] ж.т., [[Қызылорда]] обл. Қазалы қ.) – саяси қайраткер, саясаттану ғыл. докт. ([[1997]]). [[Қазақ]] политех. ин-тын ([[1978]], қазіргі Қазақ ұлттық тех. ун-ті) және [[Мәскеу]]дегі Қоғамдық ғылымдар академиясының [[аспирантура]]сын ([[1991]]) бітірген. Еңбек жолын 1978 ж. Қызылорда құрылыс-өндірістік бірлестігінде инж. болып бастаған. Кейіннен осы бірлестіктің өндірістік-дайындау тобының бастығы, екпінді құрылыстардың комсомол ұйымдары секторының меңгерушісі, Қазақстан ЛКЖО мәдениет бөлімі меңгерушісінің орынбасары, ҚР Президенті Аппаратында референт (1991), ҚР Премьер-министрінің көмекшісі (1991–94), [[Алматы]] қ. Калинин ауд. (қазіргі Бостандық ауд.) әкімш-нің басшысы (1994–95), ҚР Мин. Каб. Аппараты жетекшісінің орынбасары, ҚР Үкіметі Аппаратында бөлім меңгерушісі (1995–96), ҚР Президенті Баспасөз қызметінің хатшысы, жетекшісі (1996–97), ҚР Білім, мәдениет және денсаулық сақтау министрі (1997–99), ҚР Денсаулық сақтау, білім және спорт министрі (1999), ҚР Білім және ғыл. министрі (1999–2000) болды. 2000–03 ж. Батыс Қазақстан обл-ның әкімі, 2003–06 ж. ҚР-ның Ресейдегі Төтенше және өкілетті елшісі, 2004–06 ж. [[Армения]] және Финляндия республикаларындағы [[Қазақстан]] елшісі қызметін қоса атқарған. 2006 жылдан Маңғыстау обл-ның әкімі. Саясаттану саласы бойынша бірнеше ғыл. еңбектердің авторы. К. «Парасат» (2003) орденімен марапатталған.
