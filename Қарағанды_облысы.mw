<!-- Infobox begins -->{{Infobox Province KZ
| Name                  = Қарағанды облысы
| Flag                  = 
| CoatOfArms            =Coat_of_Arms_of_Karagandy_Province.svg
| KzMap                 = Kar obl.svg
| Administrative_center = [[Қарағанды]]
| GovernorName          = Нығматуллин Нұрлан Зайроллаұлы
| Raions                = 9
| CityRaions            = 11
| Cities                = 
| CMTs                  = 
| Villages              = 
| AreaRank              = 
| TotalArea             = 428000
| LandArea              = 
| WaterArea             = 
| PercentWater          = 
| PopulationYear        = 
| Population_rank       = 
| Population            = 1389000
| Density               = 
| Population_Growth     = 
| SalaryYear            = 
| Salary_rank           = 
| Salary                = 
| Salary_Growth         = 
| PostalAbbreviation    = 
| PostalCodePrefix      = 
| ISOCode               = 
| FIPSRegionCode        = 
| PhoneCode             = 
| Website               = http://www.karaganda-region.kz/index.php?kaz=index
}}<!-- Infobox ends -->


== Тарихы ==


'''Қарағанды облысының''' тарихы 1932 жылдан бастау алады. Сол жылы орталығы Петропавл қаласы болып белгіленген Қарағанды облысы құрылды. Арада төрт жыл өткенде ол екіге бөлінді. Біреуі Солтүстік Қазақстан аталып, екіншісі Қарағанды қаласы және 14 аудан қараған жаңа аймаққа айналды.


ҚОАК-тің Қарағанды облысы бойынша Ұйымдық комитетінің төрағасы, өлкелік партия комитетінің Ұйымдастыру бюросының мүшесі Абдолла Асылбеков болды.


Осы өңірдің тумасы, сол замандағы қоғамдық құбылыстардың, өзгерістердің ұйытқысы, ұлттық басшылық құрамның көрнекті өкілі '''Абдолла Әбдірахманұлы Асылбеков''' облыстық кеңес атқару комитетінің тұңғыш төрағасы болып сайланды. Бірақ ол 1937 жылдың зобалаңына ұшырап, нақақтан нақақ ауыр жазаға кесілді.



1938 жылдың қыркүйегінде Қарағандыда екі жылдық мұғалімдер институтының құрылды. Ол кейін педагогикалық институттың, бұдан соң қазіргі Е.А.Бөкетов атындағы мемлекеттік университеттің негізін қалаған облыстағы тұңғыш жоғары оқу орны болды. Бұл уақытта қала тұрғындарының саны 162 мың адамға ұлғайып, бүгінгі орталық бөлігіндегі ғимараттар мен үйлердің салынуы басталды.


1939 жылы құрамынан Ақмола облысы бөлініп шығып, әкімшілік-аумақтық құрылымы жүйелене түсті.



1943 жылы Қарағандыда облыстар арасынан алғаш рет өткізілген әйгілі ақындар айтысы болды. Облыстың барлық қалаларына, аудан орталықтарына, ірі кәсіпорындарына радио арқылы тыңдатылған бұл айтыста атақты халық ақындары Доскей Әлімбаев, Шашубай Қошқарбаев, Қайып Айнабеков, Жолдыкей Нұрмағамбетов, Нартай Бекежанов, Ғабдиман Игенсартов, Нұрлыбек Баймұратов, Көшен Елеуовтер жыр додасын қыздырды.



1944 жылдың 31 желтоқсанында Теміртаудағы Қазақ металлургиялық қайта өңдеу зауытының бірінші мартен пешінің қатарға қосылып, қазақстандық тұңғыш болат алынды.
 

1947 жылы 12 миллион 565 мың тонна көмір өндіріліп, Қарағанды Одақтағы үшінші отын ошағы ретінде танылды. Қазақ металлургия зауытында екінші мартен пеші іске қосылып, экономиканың нығаюы басталды.


1949 жылдың 16-21 маусымы аралығында қалада «Орталық Қазақстанның өндіргіш күштерін зерттеп, игеру проблемалары» жөніндегі Қазақ ССР Ғылым академиясының көшпелі сессиясы өткізілуі аймақ ғылымының дамуына тың қозғау салды. Геология басқармасы құрылып, жаңа кен көздерін іздестіріп табу істерін кең ауқымды жүргізу жолға қойылды.


1949 жылдың 29 тамызында Семей полигонында тұңғыш атом бомбасының сыналуы облыс тарихындағы қаралы таңба болып қалды. Төрт жылдан кейін Дегелең тауы тұсында сутегі қаруы жарылып, Егіндібұлақ аймағы өңірі тұрғындарына тағы ауыр зардап әкелді. 1949-62 жылдары бір кездегі әсем өңірдің ашық аспанында дүлей қарудың 266 жарылысы жасалды. Содан кейінгі уақытта да сынақтар тоқталмай, дала 300 рет ғаламат жарылыстардан сілкінді.

 
1950 жылдың 17 қазанында облыстағы екінші жоғары оқу орны — Қарағанды медициналық институты ашылды. Аймақтың өз білікті дәрігерлерін көптеп даярлауына мүмкіндік туды.

 
Облыс елуінші жылдары тек өнеркәсібі дамуымен ерекшеленбей сондай-ақ ауыл шаруашылығын да өркендетті. 1956-57 жылдары аймақта ірі қара саны — 36,5 мың, қой мен ешкі 358,7 мың басқа жетті. Сонымен қатар бұл кезеңде тұрғын үй құрылысы кең қанат жайды. Облыс бойынша 1958 жылы 1957 жылмен салыстырғанда осы мақсатқа жұмсалған қаржы мөлшері 13 пайызға өсіп, тұрғын үйлерді пайдалануға беру 28 пайызға артты.

1953 жылдың қыркүйегінде облыстағы үшінші жоғары оқу орны Қарағанды тау-кен институты (қазіргі мемлекеттік техникалық университет) тұңғыш рет студенттер қабылдады. Бұл жылы Ғабиден Мұстафиннің «Қарағанды» және Ғабит Мүсіреповтің «Оянған өлке» романдары қарағандылық оқырмандардың қолына тиді.

Қарағандының түбіндегі Жауыртау етегінде туып-өскен Ғабиден Мұстафин бұдан соң аймақ өткендегісін баяндаған «Дауылдан кейін» және «Көз көрген» кітаптарын жазды.

== Тың ==
 
 
Елуінші жылдардың орта шенінде облыстың топырағы құнарлы бөліктерінде тың игеру науқанының басталуы елеулі оқиғалардың бірі болды. Осынау іс жері егін өсіруге қолайлы Нұра және Осакаров аудандарында кең өріс алды. Алғашқы тың шаруашылықтары «Донской», «Родниковский», «Киевский», «Энтузиаст», «Шахтер», «Индустриальный», «Шербаковский», «Киргизия» т.б. құрылды.

1954 жылы Жезқазғанға қала мәртебесі берілді. 1957 жылдың 3 желтоқсанында Кеңес одағындағы ең ірі металлургиялық зауыт Қазақстан Магниткасында бірінші домнаның іргетасы қаланды.


1958 жылдың қазан айында облыс Ленин орденімен марапатталды. Ол астық және ауыл шаруашылығының басқа да өнімдерін өндірудегі зор жетістіктер үшін берілген еді.

 
== Ұлттық-мәдени орталықтар ==

Қарағанды облысы бойынша 55 ұлттық-мәдени орталықтар жұмыс істейді.
20 орталықта кешкілік мектептер жұмыс жасайды.Әр мектепте оқып үйренушілер саны орта есеппен 25 адамды құрайды.

Аса белсенді ұлттық-мәдени орталықтарға Қарағанды қаласы, Жезқазған қаласы, Сатпаев, Теміртау, Бұхар-Жырау аудандары кіреді.

Қарағанды облысы  Қазақстан Республикасының орталығында орналасқан әкімшілік-аумақтық бөлік. 1932 жылы, 10 наурызда құрылған. Жерінің аумағы 428,0 мың км². Тұрғыны 1333, 6 мың адам. Солтүстігінде Ақмола, Павлодар, шығысында Шығыс Қазақстан, оңтүстігінде Қызылорда, Оңтүстік Қазақстан, Жамбыл, батысында Ақтөбе, Қостанай облыстарымен шектеседі. Облыс 9 ауылдық, 2 қалалық, әкімшілік ауданға бөлінеді. 11 қала, 39 кент, 168 ауылдық әкімшілік округі бар. Әкімшілік орталығы-Қарағанды қаласы.
Қарағанды облысы  Сарыарқаның оңтүстік жарты бөлігінде орналасқан. Қиыр батысын Торғай қолатының шығысы мен Тұран ойпатының сотүстік-шығысы, солтүстігін Теңіз-Қорғалжын ойысы, Есіл жазығы, Ерейментау, Қызылтау және басқа ұсақ таулар, шығысында Ащысу, Дағанбай өзендерінің аңғары, оңтүстігін Бетпақдалада сазды шөлі мен Балқаш көлі алып жатыр. Бедері негізінен ұсақ шоқылы, төбелі-белесті болып келеді. Олардың арасында ерте кездегі өте биік қатпарлы  таулардың жұрнақтары-гранитті тау массивтері көптеп кездеседі
Қарағанды облысының шығысын көтеріңкі келген  Балқаш-Ертіс суайрығын құрайтын таулар тізбегі-Қарқаралы (Жиренсақал тауы, 1403 м), Кент тауы, Қу, Қарақуыс тауы, Қызылтас тауы, Қызыларай тауы т.б. көптеген таулар алып жатыр.
Қарағанды облысы өзендерінің ішіндегі шаруашылыққа маңыздылары Балқаш-Ертіс су айрығынан басталып, Теңіз-Қорғалжын көліне құятын Нұра, оның сол салалары - Шерубайнұра және Құланөтпес пен Көң өзендері.Облыстың оңтүстік-шығысын Мойынты, Жәмші, Тоқырауын, Құсақ, т.б. өзендер суландырады.
Қарағанды облысы - Қазақстанның ірі өнеркәсіп кен байлықтары мен ауылшаруашылығы шикізатының негізінде көмір өндіру, энергетика, қара және түсті металлургия , химия өнеркәсібі, машина жасау және металл өңдеу, құрылыс индустриясы, жеңіл және тамақ өнеркәсіптері дамыған , облыс экономикасының   ірі орталығы.
Халқының саны 1 миллион 381,6 мың адам,оның ішінде  1 миллион  138,5 мың адам қалаларда тұрады.
Облыста республика халқының 9% -ы тұрады. Тұрғындарының орташа тығыздығы 1 км ².- 3,2 адамнан келеді. 
Қалалары : Қарағанды, Абай, Балқаш, Жезқазған, Қаражал, Қарқаралы, Приозерск, Саран, Сәтбаев, Теміртау, Шахтинск . 
Қарағанды облысында қазақтардан (37,6 %) басқа көптеген ұлт өкілдері мекендейді: орыстар (43,6%), украинлар (5%), беларусьтер (4.0%), немістер.(0.2%) ,  басқалары (7.5%).

Облыс республикадағы марганецтің баланстық қорының 100 пайызын, вольфрамның 80, молибденнің 64, қорғасынның 54, мырыштың 40, мыстың 36, көмірдің 32, соның ішінде коксті көмірдің 100, баридің 70 пайызының қоры бар.
Кеңес өкіметі жылдары облыста жергілікті кен байлықтары мен ауыл шаруашылығы шикізатының негізінде көмір өндіру, энергетика,қара және түсті металлургия, химия өнеркәсібі, машина жасау және металл өңдеу, құрылыс индустриясы, жеңіл және тамақ-өнеркәсіптері дамып, облыс экономикасының негізгі салаларына айналды. 
Қарағанды облысы 2001 жылы республикада жалпы ішкі өнімнің 10,1% -ын (290,6 млрд.тенге) берді.

Облыстың энергетикасы жергілікті көмірге негізделген. Ірі аудандық және жылу электр станциялары Қарағанды, Теміртау, Жезқазған, Балқаш, Тентек, Топар, Қаражал елді мекендерінде, ұсақтары Қарсақбай, Атасу, Жамбыл, Мойынты, Сарышағанда орналасқан. Өнеркәсіптің басты салаларының бірі-көмір өндіру, кокс шығару.  Түсті металлургия мыс кендерін өндіру мен қорыту және полиметалл мен сирек кездесетін металл кентастарын шығару мен байыту салаларынан тұрады.Облыста мыс өнеркәсібі екі орталықта дамыған. Оның біріншісі «Қазақмысә корпорациясына қарайтын Жезқазған кен-металлургия комбинатында. Оның құрамында Жезқазған кентінде, Сәтбаев қаласында 10-ға жуық механикаландырылған шахталар, екі карьер, екі байыту фабрикасы, мыс қорыту зауыты бар. Екіншісі-«Балқашмыс» кен-металлургия комбинаты. Оның құрамында Қоңырат, Саяқ, Шатыркөл карьерлері, байыту фабрикасы, мыс қорыту, қақтау зауыттары бар.  Жезқазған,Балқаш кен-металлургия комбинаттары мыс балқытумен қатар таза алтын, күміс, т.б. сирек металдар алумен шұғылданады. 

Полиметалл мен сирек кездесетін металдарды өндіру өнеркәсібі дамып келеді. Оныің ірі орталығыАқжол (қорғаысн, мырыш), Ақшатау, Жамбыл (вольфрам, молибден), Қарағайлы, Жоғарғы Қайрақты (полиметалл, сирек металдар).  Облыста Балқаш, Жезқазған, Теміртау зауыттарынан   шығатын газ, әк-тас, минералды түз кендерінің негізінде химия өнеркәсібі дамып келеді. Химия кәсіпорындарынан Теміртауда химияда химия- металлургия зауыты, «Қарағанды химя өнеркәсібі» ЖШС-і, Саранда екі машина жөндеу зауыттары бар. Машина жасау және металл өңдеу кәсіпорындары негізінен Қарағанды қаласында орналасқан. Мұнда құю-машина жасау зауыты, «Қарағанды кен-машина-ИТЭКС» ААҚ, Энергия, сауда-техника комбинаты,турбо-механикалық, Пархоменко атындағы машина жасау, көмір машинасын жасау, №1 машина жасау, тұрмыстықтехника заттары, Теміртауда «Шығысэнергияжөндеу-SEE», «Энергияжөндеу-Т» ЖШС-рі, «Энергоприбор» өндірістік кооперативі, Жезқазғанда «Салаларалық өндіріс-өндіру фирмасы» өндіріс кооперативі жұмыс істейді. Облыс қалаларында және кейбір ірі кенттерде,аудан орталықтарында тұрмыс қажетін өтеу комбинаттары, баспаханалар жұмыс істейді. Балқаш көлінде балық ауланады.Ол Шашубай кентіндегі (Балқаш қаласы жағалауында) балық зауытында өңделеді. 
Қарағанды  облысында 95 аурухана, 359 амбулатория мен емхана болды Оларда 5777 дәрігер, 10866 орта медициналық  мамандар жұмыс істеді. 298 кітапхана, қазақ, орыс драматетрлары, филармония, музыкалық комедия театры. 33 клуб пен мәдениет үйі, 8 мұражай, цирк бар. 1931 жылдан 2 облыстық («Орталық Қазақстан», «Индустриальная Караганда») және бір қалалық (Темиртауский рабочий») газеті шығады.Бір сөзбен айтқанда,  Қарағанды қаласының  облыс орталығы болуы оның жан-жақты, түрлі салада дамып, одан әрі өсіп өркендеуіне мүмкіндік берді.

== Әкімшілік бөлінісі ==
Облыста 11 қала бар: [[Абай]], [[Балқаш (қала)|Балқаш]], [[Жезқазган]], [[Қарағанды]], [[Қаражал]], [[Қарқаралы]], [[Приозёрск (Казахстан)|Приозёрск]], [[Саран]], [[Сәтбаев (қала)|Сәтбаев]], [[Теміртау]], [[Шахтинск]].

Кенттер: [[Ағадыр]], [[Ақжал]], [[Ақтас]], [[Ақтау (кент)|Ақтау]], [[Ақшатау]], [[Атасу]], [[Жоғарғы Қайрақты]], [[Гүлшат]], [[Дария]], [[Долинка]], [[Жәйрем]], [[Жамбыл (кент)|Жамбыл]], [[Жарык]] (Сейфуллин), [[Жезді]], [[Жезқазган (кент)|Жезқазган]], [[Изумрудный]], [[Қайрақты]], [[Қарабас]], [[Қарағайлы]], [[Қарсақпай]], [[Киевка]], [[Қоңырат (кент)|Қоңырат]], [[Қушоқы]], [[Қызылжар (Қарағанды облысы)|Қызылжар]], [[Мойынты]], [[Молодёжный]], [[Новодолинский]], [[Осакаровка]], [[Сарышаған]], [[Саяқ]], [[Токаревка]], [[Топар]], [[Ботақара]], [[Шақан]], [[Шашубай]], [[Шұбаркөл]], [[Южный]].

Ауылдар — 273.

[[Файл:Kar obl.png|right|500px]]
{|class="standard sortable"									
!қалалар мен аудандар	||халық саны(2007 г) 	||ауданы(км кв.)	||әкімшілік орталығы	||құрылған жылы	||әкімшілік бөлінісі				
|-
|[[Қарағанды]]	||453 400	||543	||-	||1934	||1 а.о. 				
|-
|[[Теміртау]]	||171 900	||300	||-	||1945	||1п				
|-
|[[Жезқазған]]	||97 300	||1 800	||-	||1954	||3 а.о.				
|-
|[[Сәтбаев (қала)|Сәтбаев]]	||70 600	||1 100	 ||-	||1973	||1 а.о. 1п				
|-
|[[Балқаш (қала)|Балқаш]]	||73 700	||5 900	||-	||1937	||4 п				
|-
|[[Саран]]	||50 700	||174	||-	||1954	||1п				
|-
|[[Шахтинск]]	||56 600	||200	||-	||1961	||3п				
|-
|[[Қаражал]]	||19 000	||12 300	||-	||1963	||1п				
|-
|[[Приозёрск]]	||12 800	||54	||-	||1956	||-				
|-
|[[Абай ауданы (Қарағанды облысы)|Абай ауданы]]||54 700	||6 500	||[[Абай (город)|Абай]]	||1997(1973)	||10 а.о. және  4 к.				
|-
|[[Бұхар жырау ауданы (Қарағанды облысы)|Бұқар жырау ауданы]]	||60 700||14 600||[[Ботақара]]	||1938	||27 а.о. және  3 к.				
|-
|[[Ақтоғай ауданы (Қарағанды облысы)|Ақтоғай ауданы]]||18 900	||52 000	||[[Ақтоғай]]	||1928	||15 а.о. және  2 к.				
|-
|[[Шет ауданы]]||46 500	||65 700	||[[Ақсу-Аюлы]]	||1928	||18 а.о. және  9 к.				
|-
|[[Нұра ауданы (Қарағанды облысы)|Нұра ауданы]]||30 600	||46 300	||[[Киевка]]	||1928	||25 а.о. және  2 к.				
|-
|[[Осакаров ауданы (Қарағанды облысы)|Осакаров ауданы]]||36 800	||11 200	||[[Осакаровка]]	||1940	||22 а.о. және  2 к.				
|-
|[[Қарқаралы ауданы (Қарағанды облысы)|Қарқаралы ауданы]]||42 500	||35 500	||[[Қарқаралы]]	||1930	||23 а.о. және  1 к. 1 қ				
|-
|[[Ұлытау ауданы (Қарағанды облысы)|Ұлытау ауданы]]||14 300	||122 900	||[[Ұлытау]]	||1972	||13 а.о. және  3 к.				
|-
|[[Жаңаарқа ауданы (Қарағанды облысы)|Жаңаарқа ауданы]]||28 500	||50 900	||[[Атасу]]	||1928	||12 а.о. және  2 к.				
									
									
|-
|}
а.о. – ауылдық округ
к. – кент
қ - қала

== Аудандары ==

# [[Бұқар жырау ауданы|Бұқар жырау]]
# [[Осакаров ауданы (Қарағанды облысы)|Осакаров]]
# [[Қарқаралы ауданы (Қарағанды облысы)|Қарқаралы]]
# [[Жаңаарқа ауданы (Қарағанды облысы)|Жаңаарқа]]
# [[Абай ауданы (Қарағанды облысы)|Абай]]
# [[Шет ауданы|Шет]]
# [[Нұра ауданы (Қарағанды облысы)|Нұра]]
# [[Ақтоғай ауданы (Қарағанды облысы)|Ақтоғай]]
# [[Ұлытау ауданы (Қарағанды облысы)|Ұлытау]]

== Қалалары ==
Облыстық қалалар
#Қарағанды
#Теміртау
#Жезқазған
#Сәтбаев
#Балқаш
#Сараң
#Шахтинск
#Қаражал
#Приозерск
Аудандық қалалар
#Абай
#Қарақаралы

== Сыртқы сілтеме ==
* [http://www.egemen.kz/?act=readarticle&id=1874  Өндірісті өлке өрнектері]
* [http://www.karaganda.kz/ Карағанды торабы]{{ru icon}}
* [http://www.dmoz.org/World/Kazakh/Региондық/Азия/Қазақстан/Әкiмшiлiк-аумақтық_құрылысы/Қарағанды_облысы Қарағанды облысы] в [[Ашық Тізімдеме Жобасы|Ашық Тізімдеме Жобасы (ODP)]]

{{Қазақстан облыстары}}


{{Kz-geo-stub}}

[[Санат:Қарағанды облысы]]

[[ace:Propinsi Karagandy]]
[[ar:أوبليس كراغندي]]
[[bg:Карагандинска област]]
[[cs:Karagandská oblast]]
[[de:Qaraghandy (Gebiet)]]
[[en:Karagandy Province]]
[[es:Provincia de Karaganda]]
[[et:Karagandõ oblast]]
[[fi:Karakandan alue]]
[[fr:Oblys de Karaganda]]
[[id:Provinsi Qaraghandy]]
[[is:Karagandyfylki]]
[[it:Oblys di Qaraǧandy]]
[[ja:カラガンダ州]]
[[ko:카라간디 주]]
[[lt:Karagandos sritis]]
[[lv:Karaghandi apgabals]]
[[ms:Wilayah Karagandy]]
[[nl:Oblast Qarağandı]]
[[nn:Karaganda oblast]]
[[pl:Obwód karagandzki]]
[[pt:Qaraghandy (província)]]
[[ro:Karagandy (provincie)]]
[[ru:Карагандинская область]]
[[sah:Караҕанды улууhа]]
[[sr:Карагандинска област]]
[[sv:Qaraghandy (provins)]]
[[tg:Вилояти Қарағандй]]
[[tr:Karagandı Eyaleti]]
[[uk:Карагандинська область]]
[[war:Karagandy (lalawigan)]]
[[zh:卡拉干達州]]
