'''ЖАҚИЯ''' Исатайұлы (1811 — ө.ж.б.) — [[батыр]]. 1836 — 38 ж. Бөкей ордасындағы ұлт-азаттық көтерілістің басшысы Исатай Тайманұлының баласы. Әкесі басшылық жасаған көтеріліске қатысып, көтерілістің ауыр жағдайларында өзінің батырлығымен, тапқырлығымен көзге түскен. Соңына ерген сарбаздарымен арнайы тапсырмаларды орындауда шеберлік танытқан. Махамбет Өтемісұлы өлеңіндегі: “Баласы Исатайдың Жақия-ды, [[Жақия]] жауды көрсе ақияды” деген шумақтар оның осы ер мінезінен туындаса керек. Көтерілістің орта кезінде (24.12.1837) Жайықтың шығыс бетінде қапыда жау қолына түскен Ж-ны орыстың әскери соты 250 солдат арасынан 3 рет өткізіп дүре соқтырады да, шалажансар батырды [[Финляндия]]ға жер аударады. Сол кеткеннен Ж. елге қайтып оралмайды.
