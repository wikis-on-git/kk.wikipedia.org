'''ҚОЛА''' (франц. bronze, итал. bronzo) – [[Мыс|мыстың]] қалайы, [[алюминий]], бериллий, қорғасын, кремний, кадмий, хром, т.б. элементтер (тек мырыш пен никельден өзге) қосылған қорытпасы. <br />
Қ. хим. тәсілдермен бояуға, [[алтын]] жалатуға әрі жалтыратуға икемді болғандықтан көне заманнан бері [[Әшекей|әшекейлік]] бұйымдар мен мүсіндер құюға пайдаланылып келеді. Қ-ның балқу темп-расы [[Мыс|мыстан]] төмен әрі берік, өте жақсы құймалық қасиеті бар. Ерте заманда негізінен қалайылы Қ. пайдаланылса, орта ғасырларда [[күміс]] қосылған Қ. кең тарады. <br />
[[Алюминий|Алюминийлі]] Қ-лардан төлкелер, фланецтер, бағыттауыш ершіктер, тісті доңғалақтар, кремнийлі Қ-дан әр түрлі аспаптар мен радиоаппаратуралардың жоғары темп-рада (250ӘС-қа дейін) және жемір орталарда жұмыс істейтін бөлшектері жасалады. Бериллийлі Қ. авиац. құралдардың бөлшектерін жасауға және электрондық техникада пайдаланылады. Қ-ның түрлері әріптік-цифрлық белгілер бойынша өрнектеледі. [[Қазақстан|Қазақстанда]] қалайылы және қалайысыз Қ-лардың кейбір түрлері (Бр0Ц 4–3, Бр0Ф 6,5–0,15, БрКМц 3–1, БрАМц 9–2) өндіріледі.
