ӘБДІРАЙЫМ Бақытжан Жарылқасынұлы (13.5.1965 ж.т., Жамбыл обл. Талас ауд. Үшарал а.) – заң ғыл. докт. (2001), проф., ҚР ҰҒА-ның құрметті акад. және ҚР Заң академиясының акад. [[ҚазМУ]]-ды (1990, қазіргі ҚазҰУ) және «Тұран» ун-тін (1997) бітірген. ҚР Мемл. [[арбитраж]]да экон. кеңесші және мемл. арбитр болып қызмет еткен. ҚР Жоғ. арбитраж соты (1993) мен  ҚР Жоғ. (1995) сотының судьясы қызметтерін атқарған. 2001 ж. ҚР Жоғ. соты [[Кеңесінің мүшесі]], сол жылы ҚР Судьялар одағының төрағасы болып сайланды. 2006 жылға дейін [[ҚР Президентін]]ің ҚР Парламентіндегі Өкілдігінің, одан кейін ҚР Парламенті Сенаты аппаратының басшысы, 2006–07 ж. Ақмола технол. және бизнес ун-тінің ректоры, 2007 ж. ҚР Жоғ. соты жанындағы Сот әкімшілігі жөніндегі к-тінің төрағасы және ҚР Президентінің ҚР Парламентіндегі Өкілдігінің басшысы қызметтерін атқарды. 2008 жылдан Еуразия ұлттық ун-тінің [[ректор]]ы. Ә. 100-ден астам ғыл. жарияланымның, оның ішінде 6 монографияның авторы. [[«Құрмет»]] орденімен және медальдармен марапатталған.
