=== Кіріспе ===
Қазақтың музыка аспаптары ғасырлар бойы ұрпақтан ұрпаққа мирас болып, көнеден келе жатқан мәдени мұралардың бірі. Ертеде аспаптарды ағаштан, түрлі өсімдіктерден, малдың терісінен, сүйегінен, мүйізінен, қылынан және басқа да түрлі заттардан жасаған. Халқымыздың жыр аңыздарынан, дастандарынан және өткен ғасырлардағы саяхатшылкардың, ғалымдардың еңбектерінен көне аспаптардың сипаттамаларын, суреттерін кездестіреміз. Қазақтың музыка аспаптарын Москва, Санкт-Петербург, Алматы, Семей қалаларындағы мұражайларынан да кездестіруге болады. Осы кезде байырғы аспаптардың түрлері 20-дан аса болғандығы анықталып отыр. Ертеде музыка аспаптарын жұртқа хабар бергенде, аңшылар құсты, аңды үркіткенде, бақсылар сарын айтқанда, әскери жорықтарда ұран салғанда пайдаланған.
=== Топтастырылуы ===
Аспаптарды бес топқа бөлуге болады:
#дыбысын үру арқылы шығарылатын аспаптар: [[сазсырнай]], [[қоссырнай]], [[қамыссырнай]], [[мүйізсырнай]], [[сыбызғы]], [[адырна]], [[ұран]], [[керней]];
#дыбысы шек арқылы шығарылатындарға жататындар: [[жетіген]], [[шертер]], екі және үш шекті [[домбыра|домбыралар]], [[қылқобыз]];
#жіңішке сым арқылы дыбысы шығарылатын аспап: [[шаңқобыз]] немесе [[шаңқауыз]];
#аспапқа тартылған көн арқылы дыбыс шығарылатындарға жататындар: [[даңғыра]], [[дауылпаз]], [[шыңдауыл]], [[дабыл]], [[кепшік]], [[шың]];
#аспаптың басына тағылған шынжырлар, қоныраулар арқылы дыбыс шығарылатын тобы - [[асатаяқ|асатаяқтың]] бірнеше түрлері.
=== Қазіргі жағдай ===
Көне музыка аспаптарының табылуымен байланысты музыка мамандарының алдына жаңа міндеттер жүктелді. Ол міндеттер көне аспаптарды жетілдіріп жасап шығару, орындаушыларды тәрбиелеу, түрлі ансамбльдер ұйымдастыру, т.б. Музыкалық аспап жасау шеберлері [[Оразғазы Бейсембайев|Оразғазы Бейсембайевпен]] [[Абузар Аухадиев]] көне аспаптардың біраз түрлерін жаңартып жасап шығарды. Жетігенді, шертерді, үш шекті домбыраны, сыбызғыны, шаңқобызды, қылқобызды, асатаяқтың көптеген түрлерін меңгеріп ансамбльге қосылып, жеке ән-күй орындап жүрген жас музыканттарымыз да бар. Орындалатын көне күйлердің кейбірі халқымыздың өткендегі тұрмыс салтын, табиғатын бейнелейтін, осы күнге дейін ұмытылып қалып тартылмай келген.<br>
<i>[[Болат Сарыбаев]]</i><br>
([[http://www.asylmura.kz/kazaksha/diski/index.php?p=bolat |Асылмұра жобасының] сайтында берілген алғы сөзінен. <small>Жазып алған [[User:GaiJin|GaiJin]]</small>)
=== Шеткі сілтемелер ===
[http://www.asylmura.kz/ |Асылмұра жобасы]
