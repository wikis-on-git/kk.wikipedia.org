'''Синодтық аударма''' ([[Орыс тілі|орысша]]: Синода́льный перево́д) — [[Орыс тілі]]ндегі [[Библия]]ның [[19 ғ.|19 ғасырда]] жасалған, [[Орыс Православ шіркеуі]]нің [[Киелі Басқарушы синоды]] тарапынан мақұлданған [[аударма]]сының жалпы көпшіліктің арасында қалыптасқан атауы; [[Орыс Православ шіркеуі]] танитын жалғыз аударма.

[[Көне келісім]] кітаптарының аудармасы [[көне еврей тілі]]ндегі [[масорет мәтіні]]нен жасалған, аударма кезінде көне [[шіркеу славян тілі]]ндегі аударма да есепке алынған. [[Жаңа келісім]]нің мәтіні болса — [[койне грек тілі|грек тілі]]нен аударылған.

Бұл аударма тек православ Шіркеуінде ғана емес, орыс тілінде [[мәсіхшілік уағыз|уағыздайтын]] басқа да мәсіхшілік ағымдарда: баптистер<ref>http://baptist.spb.ru/?youknow/sinodbible</ref>, евангелистер, елушілдер,  адвентистер және орыс рим католиктері тарапынан да қолданылады.

== Аударманың тарихы ==
Библияның орыс аудармасының тарихы Ресей императоры [[ІІ-ші Александр]]дің пәрменімен ашылған [[Ресей киелі кітап қоғамы]]ның ашылуымен басталады. Сол қоғамның ішінде аударма жұмыстары шамамен [[1816]] жылы басталып кетті.

Оның алғашқы аудармашысы архимандрит [[Филарет (Дроздов)|Филарет]] болатын. Уақыт өте Ресей империясындағы ішкі саяси жағдайдың өзгеруімен бірге аударма жұмысы да тоқтатылды. 

[[1818]] жылы Қоғам төрт інжілдің, ал [[1822]] жылы бүкіл [[Жаңа келісім]]нің және Забур кітабының орыс аудармасын жарыққа шығарды. [[1824]] жылы [[Таурат]]тың орыс аудармасы дайын болды. Бірақ [[1826]] жылы Ресей киелі кітап қоғамы жабылып, аударма жұмысы отыз жылға тоқтап қалды.

[[1845]] жылы митрополит [[Филарет (Дроздов)|Филарет]] Синодқа (Орыс православ шіркеуінің басқарушы органы) «Грек [[Септугинта|жетпіс аудармашысының]] және [[шіркеу славян тіліндегі Библия|славян аудармасының]] догматикалық дәрежесі және сақтау қолданылуы туралы»  атты хат жібереді.

Аударма жұмысы [[І-ші Николай]]дың қайтыс болғанынан кейін жалғасын табады.

[[1858]] жылғы наурыздың 20-сында Синод мынадай қаулы қабылдады: ''«Киелі Жазбаның, алдымен Жаңа келісімнің, содан соң біртіндеп Киелі Жазбаның басқа да бөліктерінің орыс тіліне аудармасы керек және пайдалы, бірақ ол шіркеулерде қолданылуға арналмаған; шіркеулерде славян мәтіні қолданыла беруге тиіс, ал аударма Киелі Жазбаны түсінуге арналған тек құрал ретінде ғана қолданылуға тиіс. Аударманы жүзеге асыруға бар мұқияттылықпен кірісіп, еврей және грек тілдеріндегі білімдері сыналған, Киелі Синод таңдап, бекіткен адамдарды араластыру керек».''

[[1858]] жылғы мамырдың 5-інде император [[ІІ-ші Александр]]дың рұқсатымен Орыс Православ шіркеуінің Киелі Синоды төрт рухани академияға: [[Санкт-Петербургская рухани академиясы|Петерборг]], [[Мәскеу рухани академиясы|Мәскеу]], Киев және Қазан рухани академияларына жаңа орыс аудармасын дайындауды тапсырды. Бұл аударманың негізі ретінде Ресей киелі кітап қоғамы бұрынырақ қабылдамай тастаған аударма қабылданды, оның кейбір бөліктері тіпті өзгеріссіз қалдырылды.

Аударманың түбегейлі нұсқасын Киелі Синод пен Мәскеу митрополитінің өзі Филарет (Дроздов) (1867 жылы қайтыс болғанға дейін) бекітіп отырды.

[[1860]] жылы [[Төрт інжіл]]дің, ал [[1862]] жылы Жаңа келісімнің басқа да кітаптарының аудармалары жарыққа шығарылды.

[[1860]] жылы Көне келісімді аудару комитеті сайланды, ол үш профессордан тұрды: Моисея Александрович Голубевтен (қайтыс болғанынан кейін оның орнын Павел Иванович Савваитов басты), Даниил Авраамович Хвольсоннан және Евграф Иванович Ловягиннен. «Мұсаның Таураты» [[1868]] жылы жарыққа шықты.

Содан соң [[1875]] жылға дейін Библияның қалған кітаптары жеке басылым болып шығып отырды. Жарыққа шыққан бөлімдердің барлығы [[1876]] жылы орыс тіліндегі толық Библия болып жинақталып басылды. Содан бері осы «Синодтық аударма» деп аталып кеткен аударма барлық орыс тілді христиан-мәсіхшілер оқитын Библияға айналды.

== Ықпалы ==

== Түсініктемелер ==
<references/>

== Сілтемелер ==

[[Санат:Киелі кітап аудармалары]]
[[Санат:Орыс әдебиеті]]

{{stub}}

[[en:Russian Synodal Bible]]
[[ru:Синодальный перевод]]
