     Куропаткин Алексей Николаевич (1848–[[1925]], [[Ресей]], Псков қ.) – [[орыс]] әскери қайраткері, инфантерия генералы (1901). 1876, 1879 ж. Бас штабта офицер, 1877–78 ж. орыс-түрік соғысы кезінде жаяу әскер дивизиясы штабының бастығы, 1890–98 ж. [[Каспий]] маңы обл-нда әскер қолбасшысы, 1898–1904 ж. әскери министр қызметтерінде болды. Ляолян мен Мукден түбіндегі шайқастарда жеңіліске ұшырағаннан кейін, өзінің дарынсыз, жігерсіздігімен көрінген К. 1905 ж. наурызда қызметінен босатылды. [[1916]] жылдың шілде айында [[Түркістан]] ген.-губернаторы, [[әскер]] қолбасшысы болып тағайындалды. Сол жылы Түркістандағы жергілікті тұрғындардың Маусым жарлығына қарсылықтан туған көтерілісін басып-жаншуға басшылық етті. 1917 ж. сәуірде Ташкенттегі Жұмысшы, [[шаруа]] және солдат депутаттары кеңесінің талап етуімен тұтқынға алынып, Петроградқа жіберілді. Уақытша үкіметтің рұқсатымен босатылғаннан кейін [[Псков]] обл-нда тұрды. К. – [[Қазақстан]]ның [[тарих]]ына, сауда қатынасына, [[география]]сына қатысты бірнеше еңбек жазды. Оның ішінде Қашғарияның тарихи-геогр. сипаттамасы, әскери күші, өнеркәсібі мен саудасы (1879), орыс-түрік соғысы кезіндегі ген. М.Д.Скобелев жасақтарының қимылы (1885) жөніндегі жұмыстары, сондай-ақ [[орыс]]-жапон соғысы туралы 4 есеп-кітабы бар (1906). Соңғы кітаптарында К. өзінің бас қолбасшы ретіндегі әрекеттерін ақтауға тырысқан. К-нің күнделігі «Красный архив» журналында (1922, 1924–25, 1935) жарияланды.
