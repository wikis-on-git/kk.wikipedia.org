'''Календарь''' – [[Шығыс Қазақстан облысы]] Глубоков ауданындағы тау. [[Алтай|Алтай тау]] жүйесінің оңтүстік-батысындағы Үбі (Оба) жотасының қиыр батысында орналасқан. Абсолюттік биіктігі 1113 м. Дөңгелек пішінді таудың ұзындығы мен ені 4 – 4,5 км. Қылқан ағаштары және қайың, терек ормандарымен көмкерілген беткейлері тіктеу, кейбір жерлері тік жартасты келген. Тау кристалды тақтатас, әктас, граниттен түзілген. Батыс беткейінің етегінде дала [[өсімдіктер]]і өскен, қалған жерін қайыңды-теректі орман қамтыған. Таудың беткейінен Глубочанка өзенінің бірнеше салалары бастау алады.
