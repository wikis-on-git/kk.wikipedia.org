'''Электрум''' (грек. elektron – янтарь; түсінің янтарьға ұқсас болуына байланысты аталған) – саф металдар класындағы айнымалы құрамды минерал. Құрамында күміс (25 – 27% шамасында) және алтын басым болады. Бұлар Э. құрамында жұқа пластинка, жапырақша, дендрит, бұрыс пішінді түйірлер, тұтас масса түрінде кездеседі. Тығызд. 12 – 15 г/см3, қатт. Моос шкаласы бойынша 2 – 3, түсі сары, күмістей ақ. Кварц, барит, кальцит, Ag, Pb, т.б. металдардың желілерінде, қорымдарда шоғырланған. Э. Норвегия, Канада, АҚШ күміс кендерінен және Орал, Алтай, Қазақстан, Байкал сырты, т.б. қорғасын, мырыш кендерінен табылды. Э-нан алтын мен күміс алынады; қ.Саф алтын.
