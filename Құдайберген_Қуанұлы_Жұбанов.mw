{{cleanup}}{{wikify}}
'''Құдайберген Қуанұлы Жұбанов''' — [[қазақ тілі]] білімінің негізін қалаушылардың бірі, түріктанушы, педагог-ағартушы, профессор.

[[1899]] ж. [[желтоқсанның 19]] [[Темір ауданы]]ның Ақжар ауылында туған.

Електегі ([[Орынбор облысы]]) екі кластық орыс училищесін (1918), [[Орынбор]]дағы «Хұсайния» медресесін (1920)/, Ленинградтағы (қазіргі [[Санкт-Петербор]]) Шығыстану институтының толық курсын бітірген (1928). 1930-1932 жылдары КСРО ҒА Тіл білімі институтында аспирант.

1921—1924 жылдары [[Темір қаласы]]ндағы уездік оқу бөлімінде, 1925—1929 жылдары Ақтөбе губерниялық оқу бөлімінде нұсқаушы-әдіскер және педтехникумда оқытушы.

1932—1937 жылдары Қаз КСР Оқу халық комиссариатының ғылыми және оқу-әдістеме кеңесінің төрағасы. ҚазПИ-дің қазақ тілі және әдебиеті кафедрасының меңгерушісі, КСРО ҒА-ның Қазақстан бөлімшесінің сектор меңгерушісі, мемтерминкомының төрағасы.

Жұбановтың тіл білімі бойынша жазған еңбектері қазақ әліпбиі мен орфографиясы мәселелеріне арналған. «Көмекші етістіктер мен күрделі етістіктер», «Қазақ тіліндегі біріккен сөздердің жасалуы», «Қазақ тілінің ғылыми грамматикасының материалдары», «Фонетика», «Қазақтілінің ғылыми курсы жөнінен лекциялар», «Қазақ тілі фонетикасының тарихын зерттеуге кіріспе», «Қазақ сөйлеміндегі сөздердің орын тәртібі», «Жаңа грамматиканың жаңалықтары жайынан», «Буын жігін қалай ажыратуға болады», т.б. еңбектері — қазақ тіл білімі теориясын жасау және оны дамытуға қосылған үлкен үлес. Латын әліпбиіне негізделген қазақ орфографиясын жасауға қатысты. «Термин сөздердің өзіндік ерекшеліктері», «Қазақ әдеби тіл терминологиясының мәселелері» атты еңбектер жазды.

Республика халық ағарту комиссариатының коллегия мүшесі, КСРО ҒА Қазақстан бөлімшесі президиумының, бірнеше ғылыми кеңестер мен қоғамдардың мүшесі болған.

Халық ағарту ісіндегі еңбегі үшін «Қазақстанның 15 жылдығы» белгісімен марапатталған.

1938 жылы «халық жауы» деген жаламен атылып, 1957 жылы. КСРО Жоғарғы соты Соғыс коллегиясының үкімімен ақталды.

Бүгінгі таңда Қ. Жұбановтың еңбектерін ғалымдар, жоғары оқу орындары мен орта білім беру мектебінің оқытушылары кеңінен қолдануда.

Құдайберген Жұбанов есімі [[Ақтөбе мемлекеттік университеті]]не, қалалар мен ауылдарға беріліп отыр. Университет алдында ғалымға арналған бюст орнатылды.

[[Санат:Қазақстан тұлғалары]]
[[Санат:Түркітанушылар]]
[[Санат:Тілтанушылар]]
[[Санат:Саяси қуғын-сүргін құрбандары]]
[[Санат:1899 жылы туғандар]]
[[Санат:1938 жылы қайтыс болғандар]]
