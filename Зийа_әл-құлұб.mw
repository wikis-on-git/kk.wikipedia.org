«ЗИЙА әл-ҚҰЛҰБ» – Мұхаммед Аваз Самарқандидің 17 ғ-дың бас кезінде парсы тілінде жазған [[шығармасы]]. [[Шейх Қожа Исхақтың]] өмірі жайлы автор жеке өзінің білетіндеріне, шейһтың жақын достары мен жолын қуушылардың айтуына сүйеніп жазған. «З. әл-Қ.» – қазақ халқының саяси тарихын суреттейтін құнды шығарма. [[Әсіресе]], 16 ғ-дың 90-жылдарында қазақ ханы [[Тәуекелдің Бұхараға]] жасаған жорығы жайлы деректер мол. «З. әл-Қ-та» 16 ғ-да қазақ ақсүйектері арасында ислам дінінің таралуы жайында да бірқатар мағлұматтар келтірілген.
