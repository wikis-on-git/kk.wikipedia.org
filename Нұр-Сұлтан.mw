{{wikify}}<!-- Infobox begins -->{{Infobox City
|original_name          = 
|official_name          = Астана
|nickname               = 
|motto                  = 
|image_skyline          = Astana panorama.jpg
|imagesize              = 
|image_caption          = 
|image_flag             = Flag of Astana.png
|image_seal             = Coat_of_arms_of_Astana.png
|image_map              = Astana p.svg
|mapsize                = 
|map_caption            = Астананың Қазақстанда орналасуы
|subdivision_type       = [[Ел тізімі|Елі]]
|subdivision_name       = [[Қазақстан]]
|subdivision_type1      = 
|subdivision_name1      = 
|subdivision_type2      = [[Әкімшілік күй|Әкімшілік күйі]]
|subdivision_name2      = [[Республикалық маңызы бар қала|Республикалық маңызы бар қала]]<br /> [[Елорда|Қазақстанның елордасы]]
|leader_title           = [[Әкім|Әкімі]]
|leader_name            = 
|established_title      = Орнатылуы<br /> &nbsp;&nbsp;Қала денгейі<br /> &nbsp;&nbsp;Қазіргі аты<br /> Бұрынғы атаулары
|established_date       = [[ ]]<br /> [[ ]]<br /> [[1999]]<br /> Ақмола, Целиноград
|area_magnitude         = 
|area_total             = 
|area_land              = 
|area_water             = 
|area_water_percent     = 
|area_urban             = 
|area_metro             = 
|population_as_of       = [[2004]]
|population_note        = 
|population_total       = 600,000
|population_density     = 
|population_metro       =
|population_density_metro_km2 =
|population_urban       = 
|timezone               = 
|utc_offset             = +6
|timezone_DST           = 
|utc_offset_DST         = 
|latd                   = 51 
|latm                   = 18
|lats                   = 
|latNS                  = N
|longd                  = 71
|longm                  = 45
|longs                  = 
|longEW                 = E
|elevation              = 347
|phone_code             =
|website                = http://www.astana.kz/kaz
|footnotes              = 
}} <!-- Infobox ends -->
[[Сурет:Landsat astana.jpg|right|thumb|270px|Астана төңірегінің ғарыштан көрінісі]]
'''Астана''' — [[Қазақстан|Қазақстан Республикасының]] елордасы. 

Астанада {{formatnum:600,000}} адам тұрады (2004). Қазір қаланың аумағы 200 km<sup>2</sup> алып жатыр. Қала Қазақстанның орталық бөлігінің солтүстігінде [[Ақмола облысын]]да, [[Есіл]] өзенінің алабындағы өзен маңы жазықтығында орналасқан.


== Атауы ==
Қаланың атауы қазақ тілінен алынған. Қазақша ол сөз елдің бас қаласы дегенді білдіреді. Астана сөзі қазақ тіліне парсы тілінен ауысқан. Онда ол "киелі орын", "босаға" деген мағыналарға ие.

== Жағырапиясы ==


=== Ахуалы ===
[[Сурет:ClimateAstanaKazakhstan.PNG|thumb|left|Астана ахуалы]]
 

== Әкімшілік бөлінісуі ==
Астанада [[Сарыарқа ауданы]] және [[Алматы ауданы]] бар.

== Жұрты ==
Астана қаласы халқының саны 2000 жылмен салыстырғанда 169,2 мың адамға көбейіп, 2006 жылдың басында 550,2 мың адам болды.

Астана қаласы халқының табиғи қозғалысының оң факторы бала туу мен неке қию деңгейінің артуы болып табылады. 2005 жылы қалада 8,8 мың бала өмірге келді, ол 2000 жылы туылғандармен салыстырғанда 4,3 мыңға көп. 2005 жылы бала туудың коэффициенті 1 мың тұрғынға шаққанда 6,3, өлім — 6,7 құрады.

Қала халқының өсуі негізінен көші-қон ағыны есебінен қамтамасыз етілуде. Көші-қон сальдосының елеулі түрде өсуі (50 мыңнан асатын шекте) 2000—2001 жылдары байқалды.

Келгендердің санының кеткендерден асып түсуі негізінен азаматтардың республиканың ішіндегі көші-қон есебінен қамтамасыз етілді. Алайда соңғы жылдары оның салыстырмалы түрде тұрақтануы байқалады (2002 ж. — 6,8 мың, 2003 ж.- 5,4 мың, 2004 ж. — 14,2 мың, 2005 ж. — 15,7 мың адам). Халықтың табиғи өсімі осы кезеңде 2000 жылғы 1513 адамнан 2005 жылы 5,2 адамға дейін көбейді.

== Тарихы ==
Астана [[1830]] ж. [[Есіл]] өзенінің жағасында [[қазақ-орыстар]] әскерлері негізін қалаған бекіністен бастау алады. 

[[1862]] ж. Ақмола қала мәртебесін алды.

[[1962]] ж. қалаға Целиноград атауы берілді.

[[1997]] ж. егемен Қазақстанның Президенті Н. Назарбаев Жарлығымен елорданы [[Алматы]]дан [[Ақмола]]ға көшіру туралы шешім қабылдады. Бұл айтулы тарихи оқиғаны Елбасы жуырда жарық көрген «Еуразия жүрегінде» атты кітабында Президент [[Нұрсұлтан Назарбаев]] былайша суреттейді:
<blockquote style="border: 1px solid blue; padding: 0.5em 0.8em;">
1994 жылғы 6 шілдеде Парламент сессиясының жалпы отырысында астананы Алматыдан республиканың орталық өңірі Ақмолаға көшірудің қажеттілігін қисындық және мән-жайлық тұрғыдан негіздеп сөз сөйлегенім әлі күнге анық жадымда… Депутаттарға жаңа астананы таңдау 32 өлшем бойынша жүргенін тәптіштеп айтып бердім…Жаңа астананы таңдаудың барлық өлшемінің негізінде тәуелсіз Қазақстанның әкімшілік және саяси орталығын Ақмола қаласына орналастыру нұсқасы мейлінше оңтайлы болып шыққанына тоқталдым… барлық тартысты жағдайдан кейін депутаттар мемлекеттік істе даурықпаға және шеткері қалаға көшу мәселесінде жеке бастың мүддесіне орын жоқ екендігін көрсетіп, мемлекеттік қайраткерліктерін танытты… Жоғарғы Кеңестің Қазақстан Республикасының Президенті Н.Ә.Назарбаевтың мемлекет астанасын Ақмола қаласына ауыстыру туралы ұсынысына келісім берілсін…
</blockquote>

[[1998]] ж. [[мамыр 6]] жаңа елорданың атау Астана болып өзгертілді. 

[[1998]] ж. [[шілде 10]] [[Қазақстан]]ның жаңа елордасы — Астананың халықаралық тұсауы кесілді.

[[1998]] ж. [[ЮНЕСКО]]-ның шешімі бойынша Астана қаласына «Бейбітшілік қаласы» жоғары атағы беріліп, медальмен марапатталды. Бұл атақ қысқа мерзім ішінде әлеуметтік-экономикалық, саяси және мәдени дамуда неғұрлым әсерлі әрі қуатты өсуге, тұрақты этникааралық қатынасты орнықтыруға қол жеткізе алған ғаламшардың жас қалаларына беріледі. Бразилияда өткізілген бұл конкурста Астана барлық өлшемдер бойынша әлемнің әр түрлі елдерінің он екі қаласын басып озды.
 

== Өзін-өзі басқаруы ==
[[Мәслихат]] жалпыға бірдей тең және тікелей сайлау құқығының негізінде құпия сайлау арқылы қала халқымен 4 жылдық мерзімге сайланады. Астана қаласы мәслихатының құрамына бір мандаттық аймақ бойынша сайланған 25 депутат кіреді. Депутаттар арасынан сайланып, өз қызметтерін босатылған негізде атқаратын қалалық мәслихат хатшысы мен тексеру комиссиясының төрағасынан басқа қалалық мәслихат депутаттары өз қызметтерін босатылмаған негізде атқарады. 

Сессияда қарастыруға енгізілетін мәселелерді алдын ала қарастыру, мәслихат шешімдерін жүзеге асыруға әрекет жасасу және бақылау қызметтерін іске асыру үшін мәслихатта 4 тұрақты комиссия құрылған: 
* әлеуметтік-экономикалық даму, бюджет және қаржы мәселелері жөнінде;
* заңдылық, құқық тәртібі, депутаттың өкілдігі және этика мәселелері жөнінде;
* шаруашылық құрылысы, экология, халыққа көлік, сауда және тұрмыстық-тұрғын үй қызметтерін көрсету мәселелері жөнінде;
* әлеуметтік және ұлттық-мәдени даму мәселелері жөнінде.




== Экономикасы ==
Астана өте серпінді дамуда. Елорда көшірілген кезден бастап қала экономикасына салынған инвестиция көлемі 3,5 миллиард доллардан асты. 2007 жылға дейін Астананың құрылысына 238,6 миллиард теңге көлемінде қаражат жұмсау жоспарлануда.
 
Астананың ойдағыдай дамып келе жатқанының белгілерін оның халқының жедел өсуінен байқауға болады. Елорданы көшіру жарияланған жылы мұнда небәрі 225 мың адам тұратын. 2004 жылы елорда тұрғындарының саны екі есе өсіп, жарты миллионнан асып кетті.
 
1998 жылы Астана еркін экономикалық аймақтың WEPSA халықаралық қауымдастығына кірді. Әлемнің 15 қаласы Қазақстан елордасының бауырлас қалалары болып табылады, олардың арасында Мәскеу, Берлин, Варшава, Минск, Киев, Анкара, Бангкок және басқалары бар.
 
Елорданың жаңа әкімшілік орталығында Бейбітшілік пен келісім сарайы мен «Пекин-Палас» бизнес-орталығының құрылысына дайындық жұмыстары басталды.
 
Тағы 10 нысан — жанар-жағармай құю стансасы, «Capital Forum» Ынтымақтастық және даму халықаралық орталығы, 6 қабатты медиа-орталық, сауда-демалыс кешені, халықаралық сауда орталығы,т.б. нысандар құрылысқа рұқсат алу және жобалау кезеңінде тұр.
 
2005 жылдың басынан бері барлығы 15 нысан тіркелді, оның ішінде 3 әкімшілік ғимарат, әлеуметтік мақсаттағы 4 нысан, 4 тұрғын үй, 4 инженерлік, көлік инфрақұрылымдары бар.

Ал, соңғы 6 айда Жоғарғы сот, муниципалдық 4 тұрғын үй кешені, Ұлттық қауіпсіздік комитетінің 2 жатақханасы, т.б. нысандар пайдалануға берілді. ҚР Парламент Мәжілісі мен Сыртқы істер министрлігі ғимараттарының, «Ғашықтар» саябағының, «Президент-отель» қонақүй кешені мен Ислам орталығының ашылу рәсімі өтті.

Сенат мен Үкіметтің әкімшілік ғимараттары, «Тұлпар» тұрғын үй кешенінің құрылысы аяқталып келеді. Дипломатиялық қалашық, цирк ғимараты, «Сол жағалау — Абылай хан даңғылы тас жолы мен Есіл арқылы көпірдің» құрылысы жалғасуда.
 
Есілдің сол жағалауын әкімшілік орталыққа айналдыру мақсатында құрылған «Астана — жаңа қала» экономикалық аймағында 141 нысан салынып жатыр. 2010 жылға дейін мұнда тағы 150 ғимарат бой көтеруі тиіс. Бұл құрылыс жұмыстары үшін 240 миллиард теңге қаржы жұмсалмақ. Арнайы экномикалық аймақ Елбасы жарлығымен жаңа Астана құрылысын қарқынды дамытуға қолайлы жағдай жасау үшін құрылған-ды. Ол үшін Есілдің сол жағалауынан мың жарым гектар жер бөлінді. 2002-2007 жылдарға арналған арнайы бағдарлама жасалып, оған 240 миллиард теңге инвестиция тарту көзделді. Қазір құрылыс жұмыстарына 162 миллиард теңге құйылып, жаңа ғимараттар бой көтерді. Аймақ құрылған осы 3-4 жылдың өзінде 141 нысан тіркелсе, оның 49-ы толықтай салынып бітіп, пайдалануға берілді. Сондай-ақ 2005 жылдың соңына дейін тағы 30 нысан іске қосылмақ. 

== Мәдениет және қоғам ==
Соңғы жылдары қалада мәдени-ағарту мекемелері желісі едәуір көбейді. 3 театр, 23 кітапхана, 5 мұражай, 1 клуб мекемесі, 2 кинотеатр, Мемлекеттік филармония, 2 сарай, 3 балалар музыка мектебі, өнер мектебі, көркемөнер мектебі жұмыс істейді.

Халықты спортпен және дене шынықтырумен тұрақты айналысуға тарту мақсатында өткен кезеңде жаңа спорт кешендері ашылды және балалар-жасөспірімдер спорт мектебіне (БЖСМ) күрделі жөндеу жүргізілді. Халыққа қызмет көрсетуге 25 спорт-сауықтыру кешендері іске қосылды.

Қалада ақпараттық инфрақұрылым қалыптасқан және оның дамуы жалғасуда. 2001—2005 жылдар кезеңінде бұқаралық ақпарат құралдарының (БАҚ) саны 78-ден 169-ға дейін (77 газет, 82 журнал, 7 телерадиокомпания, 3 ақпараттық агенттік) өсті. Олардың ішінде 25 БАҚ ағылшын, неміс, украин, татар тілдерінде шығады. Сонымен бірге мемлекеттік емес БАҚ-тар үлесін арттыру үрдісі байқалып отыр, бұл қазіргі уақытта 66 %-ды құрайды. Ақпараттық саясатты іске асырудың маңызды құралы мемлекеттік тапсырысты мемлекеттік, сондай-ақ жеке меншік БАҚ-қа да орналастыру болып табылады. Ақпараттық саясат медиажоспарларға сәйкес іске асырылады.

== Әлеуметтік саласы ==
Әлеуметтік қорғау саласында жүргізілген жұмыс кедейлік шегінен төмен өмір сүріп жатқан халықтың, сондай-ақ халықтың әлеуметтік осал жіктерінің өмір сүру деңгейін жақсартуға бағытталды. Астанада 2005 жылғы желтоқсанда орта есеппен жан басына шаққандағы ең төменгі күнкөріс шамасы 6,2 мың теңгені құрады. Кірісі кедейлік шегімен бірдей немесе одан төмен тұрмысы төмен азаматтардың саны 2006 жылдың 1 қаңтарына 2,9 мың адамды құрады, бұл 2000 жылмен салыстырғанда 4,2 есе кем.

Қалада зейнеткерлердің саны 2000 жылғы 32,3 мың адамнан 2005 жылы 34,7 мың адамға өсті. Мүгедектердің саны 7,7 мың адам болды.

Жергілікті бюджеттен төленетін есебінен әлеуметтік төлемдердің жалпы сомасы 2005 жылы 678,7 млн. теңгені құрады, оның ішінде тұрғын үй көмегі — 23,5 млн. теңге, атаулы әлеуметтік көмек — 35,4 млн. теңге. 2005 жылы Астана қаласы бойынша кедейлік шегінің орташа мөлшері 2,4 мың теңгені құрады. Атаулы әлеуметтік көмек алатындардың саны 2,3 мың адам болды. 14 мыңға жуық тұрмысы төмен азамат жергілікті бюджеттен атаулы әлеуметтік көмек, тұрғын үй жәрдемақысы, заңды және жеке тұлғалардың қайырымдылық және демеушілік көмегі түрінде түрлі материалдық көмек алды.

Қалада 11 жоғары оқу орны (оның 8-і жеке меншік), 22 колледж жұмыс істейді. Оқудың барлық түрлері бойынша жоғары оқу орындары мен колледж студенттерінің жалпы саны 58,3 мың адам. Оқушылар саны 1,9 мың адам болатын небәрі 5 мемлекеттік кәсіптік мектеп бастауыш және орта кәсіптік даярлықты жүзеге асырады. Астанада 54 мемлекеттік жалпы білім беретін мектеп, 2 дарынды балаларға арналған қазақ-түрік лицей-интернаты, арнаулы түзету мектеп-интернаты, ұйымдардың деректері бойынша жалпы саны 60,1 мың оқушысы бар кешкі мектеп жұмыс істейді. Мектеп жасына дейінгі білім беру жүйесінде 11,2 мың баланы қамтыған 36 мектеп жасына дейінгі ұйым жұмыс істейді. Бес-алты жастағы балалардың мектепалды дайындығын ұйымдастыру үшін жағдайлар жасалған.

Қалада білім беру кеңістігі құрылды. Білімге ынталы дарынды балалар үшін мектептер ашылды. 26 мектепте жекелеген пәндерді тереңдете оқытатын сыныптар ашылды. Қалада ғылым салыстырмалы түрде төмен деңгейде, ғылыми қызметкерлер санының күрт төмендегені байқалады.

2005 жылы Астана қаласының тұрғындарына барлық мамандықтағы 3,6 мың дәрігер және 4,2 мың орта медицина қызметкерлері еңбек ететін, жергілікті басқару органдарының қарамағындағы 32 мемлекеттік медицина ұйымы және 100-ден астам мемлекеттік емес медицина ұйымдары қызмет көрсетті.

Астана қаласында 5 жыл ішінде кепілді медициналық көмектің көлемі 1 821,2 млн-нан 4 176,6 млн-ға дейін өсті. Халықтың жеке санаттарын ауру түрлері бойынша дәрі-дәрмекпен қамтамасыз ету үшін 2005 жылы 102,4 млн. теңге пайдаланылды, бұл емдеу процесін жүргізу сапасына оң ықпалын тигізді.

== Қылмыстылығы ==
 

== Түсініктемелер ==
 

== Тағы қараңыз ==
* [[Астана велоклубы]]

== Сыртқы сілтемелер ==
* [http://www.dmoz.org/World/Kazakh/Региондық/Азия/Қазақстан/Әкiмшiлiк-аумақтық_құрылысы/Астана Астана] в [[Ашық Тізімдеме Жобасы|Ашық Тізімдеме Жобасы (ODP)]]


{{Kz-geo-stub}}

{{Қазақстан облыстары}}

[[Санат:Қазақстан қалалары]]
[[Санат:Республикалық маңызы бар қала]]

[[am:አስታና]]
[[ar:أستانا]]
[[az:Astana]]
[[be:Горад Астана]]
[[bg:Астана]]
[[bn:আস্তানা]]
[[bs:Astana]]
[[ca:Astanà]]
[[cs:Astana]]
[[da:Astana]]
[[de:Astana]]
[[dsb:Astana]]
[[en:Astana]]
[[eo:Astano]]
[[es:Astaná]]
[[et:Astana]]
[[eu:Astana]]
[[fa:آستانه (قزاقستان)]]
[[fi:Astana]]
[[fr:Astana]]
[[frp:Astana]]
[[ga:Astana]]
[[he:אסטנה]]
[[hr:Astana]]
[[ht:Astana]]
[[hu:Asztana]]
[[hy:Աստանա]]
[[id:Astana, Kazakhstan]]
[[io:Astana]]
[[is:Astana]]
[[it:Astana]]
[[ja:アスタナ]]
[[ka:ასტანა]]
[[ko:아스타나]]
[[ky:Астана]]
[[la:Astana]]
[[lb:Astana]]
[[lt:Astana]]
[[lv:Astana]]
[[mk:Астана]]
[[ms:Astana]]
[[nl:Astana (stad)]]
[[nn:Astana]]
[[no:Astana]]
[[nov:Astana]]
[[oc:Astana]]
[[pl:Astana]]
[[pms:Astana]]
[[pt:Astana]]
[[qu:Astana]]
[[ro:Astana]]
[[ru:Астана]]
[[scn:Astana]]
[[simple:Astana]]
[[sk:Astana]]
[[sl:Astana]]
[[sr:Астана]]
[[sv:Astana]]
[[sw:Astana]]
[[tg:Остона]]
[[th:อัสตานา]]
[[tr:Astana]]
[[uk:Астана]]
[[uz:Astana]]
[[vi:Astana]]
[[vo:Astana]]
[[yi:אסטאנא]]
[[zh:阿斯塔纳]]
