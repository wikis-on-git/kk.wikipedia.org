'''ҚОНЫС''', “Ата қоныс” – 1) ел мекендейтін орын; 2) көшпелілер дүниетанымындағы киелі мекен. <br />
[[Уақыт]] пен кеңістіктегі Қ. ұғымы көшпелі жұрттың өсіп-өркендеуіне қолайлы [[жер]]-[[Су|сумен]], жайылымдармен, шұрайлы елді мекендермен үндестік тауып, [[шаруашылық]]-мәдени [[Өмір|өмірдің]] даму үрдістерін айқындады. ұасырлар бойы көшпелілерді қоршаған орта киелі таулардан, [[өзен|өзендер]] мен көлдерден, аңғарлардан, көне зираттардан құралып, ата жұртын белгіледі. <br />
Атадан [[Бала|балаға]] мұраға қалған жерлермен халықтың бүкіл тыныс-тіршілігі, [[өмір]] сүру қарекеті байланысты болды. Дәстүрлі көшпелі тұрмыс тіршілігі, төрт түлік [[мал]], жер-ана, табиғат халықтың “құтты қоныс” ұғымын айқындап, материалдық-рухани игілігін, дүниетанымы мен төл мәдениетін қалыптастырды. <br />
“Құтты қоныс” іздеу мақсатында халық табиғаттың қолайлы белдеулерінде жыл маусымдарына орай көшіп-қонып отырды. “Кір жуып, кіндік қаны тамған” [[Жер|жермен]] байланысты туған “ата жұрт, ата қоныс” ұғымында ру-тайпа меншігінде болған жер-аумақтың меншіктілігі, тұтастығы көрініс тапты. Түркі [[Дәуір|дәуірінде]] пайда болған “ата қоныс” ұғымы дәстүрлі дүниетанымдық ұстындар жиынтығына негізделіп, қауым арасында жерді пайдалану жүйесінің шарттары мен нормаларын қамтамасыз етті. “Ата қоныс” көшпелілер үшін қасиетті саналып, өз жерінің тұтастығының кепілі әрі көршілес жатқан мекендерге [[қол]] сұғуға болмайтындығын мойындауды білдірді.<br />
''А. Әбішев''
