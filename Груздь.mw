'''Груздь''' (''Lactarius resimus'') – базидиомицеттер класы, агарикалар қатарына жататын қалпақты саңырауқұлақ. Негізінен [[Еуразияда]] тараған Г-дар қайыңды, көбінесе қарағайлы-қайыңды ормандарда топталып өседі. Ақ түсті, аздап сарғыш тартқан қалпағының диам. 5 – 20 см. Жас саңырауқұлақтардың пішіні дөңес-дөңгелектенген, ал піскендерінде үлпілдеген кең түтік тәрізді, шеттері төмен қарай иіліп тұрады. Жемісті денесі тығыз, сынғыш және жағымды иісі болады. Саңырауқұлақтың сүтті шырыны ақ түсті, ащы, ауа бар жерде сары түске айналады. Аяғының ұз. 5 см, диам. 2,5 см, сырты тықыр, піскендерінде іші қуыс болады. Шілде – қыркүйек айларында піседі. Әдетте Г-дар жіпшумағы қайың ағашымен селбесіп тіршілік етеді. Бұлар – өте бағалы, жеуге жарамды саңырауқұлақтар. Г-дар тұздалған түрінде ғана тағамға пайдаланылады.
