'''Эконометрика, Эконометрия –''' (грек. oіkonomos – үй басқарушысы‚ үнемшіл‚ шаруақор адам‚ шаруашылық меңгерушісі және – metron – өлшем‚ metreo – өлшеймін) – экономикалық құбылыстар мен үдерістердің сандық жақтарын математикалық және статистикалық талдау құралдарымен зерделейтін ғылыми пән. Міндеті – экон. теорияларды нақты материал негізінде матем.-статистик. талдау құралдарымен тексеру. Э-да экономиканы теор. талдаудың жетістіктері математика мен статистиканың (ең алдымен матем. статистиканың) жетістіктерімен синтезделеді. Э. терминін ғыл. айналымға 1926 ж. норвег экономисі Р.Фишер енгізді. Э-ның басты құралы – эконометр. үлгі – экон.-матем. үлгі, оның параметрлері матем. статистика әдістерінің көмегімен бағаланады.
