'''Миқұрт (менингит)''' — халық арасында көп таралған дерттiң бiрi. Оның неше түрлi кезеңiмен көптеген адамдар ауырады.

Ертеде бұл аурумен науқастанған жан ем табылмауы себептi көп өмiр сүрмеген. Ал, бүгiнгi таңда жетiлген медицинаның көмегiмен құлантаза айығып кететiн адамдар саны артып келедi.

Көбiне суықтан болатын бұл кесел ми мен жұлынның жұмсақ қабықтарының қабынуынан туындайды.

Ең алғаш рет оған қарсы емдiк препаратты 1887 жылы А. Вейксельбаум ойлап тапқан болатын.

Сонымен қатар менингит бактериясы жөтелу кезiнде ауа арқылы жұқпалы түрге алмасады. Мұрынға түскен бактерия жұлынға жетiп, қан айналымына енiп, қоздырғыштарды күшейтедi.

Менингиттiң жұқпалы түрiне шалдыққан адам ауруды таратушы болып саналады. Сонымен қатар менингит жүйке жүйесiне қатты әсер етiп, нәтижесiнде менингиттiң жүйке жүйесiне әсер ететiн түрiне шалдыққандардың 20 пайызы өз өмiрiмен қоштасады.

Менингиттiң туындауы — адамдардың тығыз орналасуынан, тазалық сақтамаудан, сонымен қатар, ауруды тарататын ошақтардың жақын болуынан.

Сондай-ақ, кейде денеге түскен жарақаттан, құрт ауруынан, тұмау мен iш сүзегiнен де пайда болады.

Ауру бастапқы кезеңде екi түрге бөлiнедi. Жедел және созылмалы болатын бұл аурудың ең күрделiсi мида iрiңдi түрде болатын менингиальдық синдромы.

Аурудың алғашқы белгiлерi — ауру жұққаннан кейiн 10-12 күннен соң ағзада бас ауру, лоқсу, ауыз құрғап, қызу көтерiлу, дауыс қарлығып, өңi бозару секiлдi инкубациялық кезең өтiп, денеде қызғылт түстi дақтар пайда болады. Дене қызуы 40-қа жоғарылап, бұлшық еттер тырыса бастайды. Дер кезiнде емделмесе көп жағдайда сал болып қалуы да мүмкiн. Жарыққа қарай алмай, қатты дауыстан қорқып, есiнен адаса бастайды. Бұл белгi iрiңдi менингитте орын алады.

Менингит — құрт ауруының түрi — науқастан әл кетiп, шаршап, тез терлеп, дене қызуы көтерiлiп ұзақ уақыт жүредi. Бас сүйек iшiндегi қан қысымы ұлғайғанда барып анықталады.

[[Санат:Медицина]]

[[af:Meningitis]]
[[cs:Meningitida]]
[[da:Meningitis]]
[[de:Meningitis]]
[[en:Meningitis]]
[[eo:Meningito]]
[[es:Meningitis]]
[[eu:Meningitis]]
[[fa:مننژیت]]
[[fi:Aivokalvontulehdus]]
[[fr:Méningite]]
[[gl:Meninxite]]
[[he:דלקת קרום המוח]]
[[hr:Meningitis]]
[[hu:Agyhártyagyulladás]]
[[id:Meningitis]]
[[is:Heilahimnubólga]]
[[it:Meningite]]
[[ja:髄膜炎]]
[[ko:수막염]]
[[la:Meningitis]]
[[lt:Meningitas]]
[[ms:Meningitis]]
[[nl:Hersenvliesontsteking]]
[[no:Meningitt]]
[[pl:Zapalenie opon mózgowo-rdzeniowych]]
[[pt:Meningite]]
[[qu:Ñutqhun p'istuq Ilika unquy]]
[[ru:Менингит]]
[[simple:Meningitis]]
[[sl:Meningitis]]
[[sq:Meningjiti]]
[[sv:Hjärnhinneinflammation]]
[[tr:Menenjit]]
[[vi:Viêm màng não]]
[[zh:脑膜炎]]
