'''Арғынбаев Халел''' (''21.9.1924, [[Павлодар облысы]] [[Баянауыл ауданы]] – 8.8.1998, Алматы қаласы'') – ғалым, тарих ғылымдарының докторы (1976), проф. (1982). 2-дүниежүзілік соғысқа қатысқан. [[ҚазПИ]]-ді (1951, қазіргі ҚазҰПУ) бітіргеннен кейін [[Талдықорған]] облысы [[Панфилов қаласы]]нда педагогика училищеде мұғалім, 1957 жылдан Қазақстан ҒА-ның Тарих, [[археология]] және этнология институтының кіші, аға ғылым қызметкері, этнологиялық бөлімінің меңгерушісі, институттың бас ғылым қызметкері болды. Қазақ халқының тарихи этнографиясын (көшпенділік, мал шарушылығы, қолөнері оқу ағарту, отбасы) зерттеуге зор үлес қосты. Осы салада 200-ден астам ғылым еңбектер, бірнеше ғылым монографиялар жазған. 1959–76 жылы Қазақстанның бірқатар облыстарына арнайы ұйымдастырылған этнографиялық экспедицияларды басқарды. Қазақстан және [[Орта Азия]] халықтарының тарихи-этнография атласын жасауға ат салысты. Арғынбаев Қазақстандағы этнография ғылымының негізін салған акад. Ә.Х.Марғұланның ғылым мектебі дәстүрін дамытты.
