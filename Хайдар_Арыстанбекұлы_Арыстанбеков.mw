'''Арыстанбеков Хайдар Арыстанбекұлы''' (30.3.1919 ж.т., қазіргі [[Қарағанды облысы]] Ақтоғай ауданы Абай ауылы) – экономика ғылымдарының докторы (1954), профессор (1960), ҚР Ғылым Академиясының корр. мүшесі (1962), [[Қазақ КСР|Қазақ КСР-інің]] еңбек сіңірген ауыл шаруашылық қызметкері (1968). <br />
<br />
Қазақ ауыл шаруашылық институтын (1941), [[Мәскеу]] жоғары партия мектебін (1945) бітірген. 1941–63 ж. әр түрлі жауапты қызметтер атқарды. 1963–81 ж. Қазақ ауыл шаруашылық институтының (қазіргі Қазақ ұлттық аграрлық университеті) ректоры, 1981–90 ж. осы институтта кафедра меңгерушісі, профессорболды. Оның негізгі ғылыми еңбектері орман қорын қорғау, оны тиімді пайдалану, топырақты жер, су эрозиясынан сақтау мәселелерін зерттеуге арналған. <br />
<br />
Арыстанбеков сондай-ақ Қазақстанда ауыл шаруашылық ғылымын қалыптастыру мен дамытуға, ауыл шаруашылығын өркендету және білікті мамандар даярлау мәселелеріне үлкен үлес қосты. Тың және тыңайған жерлерде жаңадан ірі астық кеңшарларын ұйымдастыруда көп еңбек сіңірді. Оңтүстік Қазақстанда ауыл шаруашылығын өндірісін басқару, жоспарлау ісін ұйымдастыру түрлері мен әдістерін жетілдіру жөніндегі арнайы шаралар жүйесін жасап, тәжірибеге ұсынды. Арыстанбеков 5-сайл. КСРО Жоғ. Кеңесінің және 3–4, 7–9-сайл. Қазақ КСР-і Жоғары Кеңесінің депутаты болды. Қазан революциясы, 2 рет Еңбек Қызыл Ту ордендерімен және көптеген медальдармен марапатталған.
