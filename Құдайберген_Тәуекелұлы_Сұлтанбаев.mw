Құдайберген Сұлтанбаев (1947-2010)
Құдайберген Тәуекелұлы Сұлтанбаев 1947 жылы [[Қызылорда облысы]]ның [[Арал ауданы]]нда дүниеге келді. Өнердегі жолын 1970 жылы [[«Гүлдер» ансамблі]]нде жарық берушіліктен бастаған ол сан қырлы талантымен халықтың сүйікті актеріне айналды.
1974-1992 жылдары Құрманғазы атындағы Қазақ Мемлекеттік өнер институтының актерлік мамандығын, [[Абай атындағы Мемлекеттік университеті]]нің заң факультетін бітірген.
[[Мұхтар Әуезов атындағы қазақ академиялық драма театры]]ның актерлік тобына қабылданып, өмірінің соңына дейін осы театрда қызмет етті. Қара шаңырақ сахнада: [[Мұхтар Әуезов]]тің «[[Айман-Шолпан]]ында» Жарас, [[Ғабит Мүсірепов]]тің «[[Қозы Көрпеш-Баян сұлу]]ында» Жантық, [[Шыңғыс Айтматов]]тың «[[Ана-Жер-ана]]сында» Майсалбек, «Ғасырдан ұзақ күнінде» Сәбитжан, [[Оралхан Бөкеев]]тің «Құлыным меніңінде» Гитарашы жігіт, Асқар Сүлейменовтің «Төрт тақта-жайнамазында» Собес, [[Әбжәміл Нұрпейісов]]тің «Қан мен терінде» Тілмаш, [[Дулат Исабеков]]тің «Әпкесінде» Тимур, [[Уильям Шекспир]]дің «Гамлетінде» актер, «Ричард Ш»-де Епископ, Ф.Эрвенің «Түлкі бикешінде» режиссер көмекшісі, [[Николай Гоголь]]дің «Ревизорында» Бобчинский, С.Ахмадтың «Келіндер көтерілісінде» Тілші, Е.Уахитовтың «Құдаларында» Әбдісалам, тағы да басқа көптеген толымды бейне сомдады. Актердің соңғы сәтті жаңа жұмысы премьерасы жуырда ғана өткен Ә.Рахимовтің «Қылмыскерге куәлік» спектакліндегі Әкім бейнесі еді. Оның бұл бейнелері қазақ театр тарихынан өзіне лайықты орнын алары анық.
Қ.Сұлтанбаев сан қырлы талант болды. Оның ерекше бір таланты – сатира жанрында жарқырай көрінді. Бұл тұста [[«Тамаша» ойын-сауық отауы]]ның іргесін қалаушылардың бірі болған актер өмірінің соңына дейін оның бағдарламаларына белсене қатысып, көрерменін хас өнерімен сусындатып өткенін атап айту керек.
Көрнекті актер кино өнерінде де өзіндік із қалдырды. Ол режиссер [[Сатыпалды Нарымбетов]]тің бірнеше фильмінде, сондай-ақ «Б.Шамшиевтің «Көктөбедегі кездесу», З.Подольскийдің «Қош бол, Медеу», С.Тәукелдің «Махамбет», [[Рүстем Әбдірашев]]тің «Қаладан келген қыз», «Құрақ көрпе», т.б. көркем фильмдерде әрқилы да қызғылықты бейнелер жасады.
Сан қырлы талант иесі ән салып, бірнеше аспапта шебер ойнады, суретшілік өнерден де кенде болмады. Ал, [[Қазақ Ұлттық Т.Жүргенов атындағы Өнер академиясы]]нда ұстаздық еткен кезеңінде 2005 жылы оның студенттері Қырымда өткен Халықаралық студенттер мен жастар фестивалінде Бас жүлдеге ие болды.
Құдайберген Сұлтанбаев 1995-1999 жылдар аралығында Қазақстан Республикасы 1 сайланған кәсіби Парламентінің депутаттығына сайланды. Ол осы кезеңде ел үшін өзекті мәселенің бірі Арал мәселесіне ерекше назар аудартып, сайлаушыларының аманатын орындады.
Қазақ өнері үлкен қазаға ұшырады. 64 жасқа қараған шағында көрнекті актер, Қазақстанның халық артисі Құдайберген Сұлтанбаев 2010 жылы 20 желтоқсанда қайтыс болды.
[[Санат:Қазақ әртістері]]
