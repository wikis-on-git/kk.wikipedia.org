[[Сурет:Lia-Nurkina.jpg|Лия Нұркина]][[Атырау|Атыраулық]] [[таэквондо|таэквондошы]] Лия Нұркина 19 жасында-ақ өзге елдің төрінде еліміздің көк байрағын желбіретіп, әлем чемпионатының жүлдегері атанды. Уақыт оза Дүниежүзілік универсиадада дәл сондай нәтижеге қол жеткізді. Бұл күндері ол Қазақстанның [[Бейжің Олимпиадасы|Бейжің Олимпиадасында]] жүлде алады деген үміткерінің бірі.
Бала күнінен доп тебуге әуес әкесі Асылбектің жетегіне еріп, спорттағы жеңіс пен жеңілістің не екенін ойына түйіп өскен Лия мектепте оқып жүргенде жеңіл атлетикамен шұғылданды. Кейіннен таэквондоға аңсары ауды. Көзі оттай жанып, алыса кетуге дайын тұрған Лияға бұл өнердің қыр-сырын С.Әділов үйретеді. Жаттықтырушысының сенімін анық сезінгендіктен болар, Нұркина бір жылдан соң облыс чемпионатында І-орынды қанжығасына байлады. Осылайша тасы өрге домалаған ару 2000 жылдары республикаға танымал жаттықтырушы Мұстахим Қабдырашевтың назарына ілігеді. Дәл сол 2000 жылы Лия 59 келі салмақта Ирландияда өткен әлем чемпионатына қатысады. Өкінішке қарай, бұл қадамы сәтті болмады. 2001 жылы Азия біріншілігіне барып, онда да ұтылып қалады. Айтарлығы, осы сәтсіздіктердің барлығы кеудесінде намысы оттай лаулаған Лияның жігерін жаниды. Оның жеке бапкері Бауыржан Төребаев та шәкіртінің жеңісті күндерінің әлі алда екенін айқын сезінген еді.

== Жетістіктері ==

* 2003 жыл - 67 келі салмақта Германияның Гармиш қаласында өткен әлем чемпионаты: қола медаль
* 2003 жыл - Францияда өткен халықаралық турнирде: үшінші орын
* 2005 жыл -  Қазақстан чемпионатына қатысып І-орын
* 2005 жыл - Голландияда өткен халықаралық турнирде - ІІІ-орынға 
* 2007 жыл - Қазақстан спартакиадасында І-орын
* 2007 жыл - Кореяда өткен халықаралық турнирде  - ІІ-орын
* 2007 жыл - Лия Нұркина Бангкоктағы Универсиада: қола медаль
* 2007 жыл - Вьетнамда өткен лицензиялық жарысқа Қазақстаннан аттанған төрт таэквондошының үшеуі Атыраудан еді. Үшеуі де елге олжалы оралады. Арман Шылманов пен Лия Нұркина І-орын алса, Батырбек Есдәулетов ІІІ-орынға табан тірді. Бірінші кезекте Ирак спортшысын 7:0 есебінде айқын басымдықпен жеңген оны Олимпиаданың күміс жүлдегері жапониялық Иорико Окамото күткен еді. Жапон қызына бұған дейін қазақ қызы екі мәрте есе жіберген болатын. Бірақ бұл жолы Лияның мерейі үстем болды. Атақты қарсыласын жеңгеннен соң, Лия үшінші кезекте филиппиндіктен айласын асырады. Осылайша талай әккі спортшыларға тізе бүктірген Лия Нұркина Олимпиада жолдамасына иелік етті.
