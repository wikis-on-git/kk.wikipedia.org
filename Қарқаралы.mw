{{cleanup}}{{wikify}}
'''Қарқаралы қаласы''' — [[Қарқаралы ауданы]]ның орталығы.

== Атауы ==
 

== Жағрапиясы ==
Қарқаралы қаласы [[Қарағанды облысы]]ның шығыс бөлігінде, [[Қарағанды]]дан 220 km, теңіз деңгейінен 815 m биіктікте жатыр.
 
== Әкімшілік бөлінісуі ==
 

== Жұрты ==

Қарқаралы-қала. Қарағанды облысының Қарқаралы ауданының әкімшілік орталығы. Қарағанды қаласынан оңтүстік-шығысқа қарай 220 шақырым жерде, теңіз деңгейінен 815 м.биіктікте орналасқан. Ең жақын темір жол станциясы - Қарағайлы (25 шақырым )орманды-тоғайлы , жақпар-тасты келген көрікті Қарқаралы тауларының шығыс етегінде, Қарқаралы өзенінің екі жағасында жайғасқан. Іргесі 1824 жылы Ресей империясының әскери бекінісі ретінде қаланған. 1868 жылы уездік қалаға айналды. 1928 жылға дейін Семей облысына қарасты Қарқаралы уезінің, 1928-1930 және 1934-1936  жылдары Қарқаралы округінің орталығы болды. 1930-1934 және 1936 жылдан Қарқаралы ауданының орталығы. 19-ғасырдың екінші жартысында жері шұрайлы, жайылымы малға, қойнауы кенге бай  Қарқаралы Орта Азия мен Қытайдан Сібірге баратын керуен жолының торабы ретінде маңызды сауда, кәсіпшілік және мәдени - ағарту орнына айналды. Мұнда саяси тұтқындар жер аударылды. Қарқаралының солтүстігіндегі  Қарасор көлінің жағасында  1848 жылдан 1930 жылға дейін белгілі Қоянды жәрмеңкесі өтіп тұрды. 
Мұнда талантты әншілер мен артистер (Ә.Қашаубаев,  И.Байзақов, Ж.Шанин, Қ.Қуанышбаев, М.Уәлиева ) өз өнерлерін, ал Қажымұқан Мұңайтпасов күрес бәсекесін  көрсетіп тұрды. Қалада тоң май айыратын, сыра қайнататын, кірпіш зауыттары жұмыс істеді. Ауыл шаруашылығы және қыздар бастауыш мектептері болды. Қарағайлы қорғасын-барит кен-байыту комбинатының салынуына, оған теміржол  мен тас жолдардың жүргізілуіне, қалада ауыл шаруашылықтың дамуына және айналасында көптеген дем алыс орындарының пайда болуына байланысты Қарқаралы жедел өсті. Қазір қалада  нан зауыты,тамақ комбинаты «Тоғай» ЖШС-автокөлік мекемелері астық қабылдау пункті, шеге жасайтын, тағы басқа ұсақ кәсіпорындар, баспахана  жұмыс істейді. Бала бақша, 3 орта, 11 кешкі мектеп, ауыл шаруашылық колледжі, музыка, спорт мектептері, мәдениет үйі,  кинотеатр, екі кітапхана,  тарихи-өлкетану, табиғат мұражайлары, аудандық аурухана т.б.бар. Қала төңірегінде  «Шахтер»,»»Сосновый бор» санаторийлері, туристік база, оннан астам демалыс үйі, бес оқушылар лагері орналасқан.

== Тарихы ==
Тарихи деректерде тау сілемдерінің етегін ала ағып жатқан шағын өзеннің табанында орналасқан елді мекен үстінен Орта Азия мен Сібір аралығындағы ұлы керуен жолы өткен.
Осы өлкеге алғаш саяхат жасаушылар 1785 жылдардан бастап аяқ басқаны тарихи деректерден бүгінгі ұрпаққа жетіп отыр.

Ресей өкіметі пайдалы кен қазбаларын зерттеп, оны өндіруді қолға алу мақсатында көшпенді шаруашылықтарының территориялық орналасу мәселесін шешуге кіріседі. Болашақ округтік билік орталығына Қарқаралы және Кент таулы мекендері таңдап алынады.

Қарқаралы [[1824]] ж. [[сәуірдің 8]] Сібір қазақтары дала губернаторлығының әкімшілік-аумақтық орталығы — станица негізінде құрылды.

[[1868]] (1869) ж. — [[Семей облысы]] құрамындағы уездік қала, ірі сауда орталығына айналды.

[[1928]]-[[1930|30]] жж. және [[1934]]-[[1936|36]] жж.ы — [[Қарқаралы округі]]нің орталығы.

[[1930]]-[[1934|34]] жж. және [[1936]] ж. бастап. — [[Қарқаралы ауданы]]ның орталығы.

Қарқаралы тарихы ұлы [[Абай]]дың есімімен тығыз байланысты. Әкесі Құнанбай қажы Қарқаралыда көктөбелі күмбезді мешіт салдырып өз атын ұрпақтарына мәңгілік ескерткіш қылып қалдырып кеткен кемеңгер еді.

== Өзін-өзі басқаруы ==


== Экономикасы ==
Қаланың мәдени экономикалық өсіп-нығаюына [[Қоянды жәрмеңкесі]] зор ықпал етті. Қарқаралы біртіндеп саяси орталыққа айналды.

== Мәдениет және қоғам ==

=== Халық мұрасы ===
Қарқаралы тау сілемдерінің етегі ежелден көшпелі елге қоныс болған. Ол туралы өткен заманнан жеткен аңыз бен ертегілерде айтылған, Қарқаралы туралы көптеген өлеңдер мен аңыздар жазылған. Ең алғаш «Қозы-Көрпеш, Баян-сұлу» қиссасын орыстың жазушысы М.М. Пришвин осы төңіректе естіген. 

Қазақтың мың әнін жинаумен тарихта теңдессіз тәлім қалдырған атақты музыка зерттеушісі [[Затаевич, Александр Викторович|А.В. Затаевич]] Қарқаралы өңіріндегі құйма құлақ, зерделі де зерек жыраулар ауызынан 154 ән жазып алған.

Жазиралы Қарқаралы табиғатына тікелей байланысты «Сұлушаш» поэмасын 1928 жылы Сәбит Мұқанов дүниеге әкелген.

=== Зерттеулер ===
Қарқаралының ақ қайың мен жасыл терек зерлеген шұрайлы өлкесі ерте кезден-ақ оқымысты-ғалымдардың, саяхатшы-зерттеушілердің көңіліне ұялап, көзін қызықтырған. Қазақ халқының тұңғыш ғалымы Шоқан Уәлиханов, Қарқаралы округінде екі рет — 1855 және 1863 жылдары болды. Қызмет бабындағы сапарын ол халықтың ауызеке аңыз-әңгімелерімен, ән-жырларымен танысуға арнады. Ш.Уәлиханов мал шаруашылығы жөнінде бірсыпыра қызықты материалдар жинады. Оның «Қарқаралының сыртқы округтері болыстарының қысқы көші-қоны» деген еңбегі осы тақырыпқа арналады.

Атақты саяхатшы П.П.Семенов-Тяньшанский редакторлығымен 1865 жылы басылып шыққан «Ресей империясының Географиялық-статистикалық анықтамалық сөздігі» Қарқаралының атағын асқақтата түсті. Қалың оқырман қауым алғаш рет Қарқаралының сұлулығы туралы, әлі де зеттетлмеген үңгірлер мен қорғандардың құпияларына ынтыға түсті.

Орыстың саяхатшысы Г.Н. Потанин өзінің жолжазба естеліктерінде, бұл өңірде болғанда сол кездегі көпес Рязанцевтің үйінде тоқтаған. Бұл ғимарат бүгінгі ұрпаққа сол қалпында жетті.

=== Халық ағарту ===
Қарқаралыда ашылған оқу орындары Орталық Қазақстан бойынша ең алғашқы білім орталықтары болып табылады.

=== Атақты тұлғалары ===
Қазақтың алғашқы ағартушы, қоғам қайраткерлері [[Байтұрсынұлы, Ахмет|Ахмет Байтұрсынов]], [[Дулатұлы, Міржақып|Міржақып Дулатов]], [[Ермеков, Әлімхан|Әлімхан Ермеков]], [[Бөкейханұлы, Әлихан Нұрмұхамедұлы|Әлихан Бөкейханов]], [[Ақбаев, Жақып|Жақып Ақбаев]], [[Нұрмақов, Нығмет|Нығмет Нұрмақов]] бұл өңір тарихына өз таңбаларын қалдырған.

Қала көшелеріне келмеске кетіп ұмыттырлмақ болған [[Байтұрсынұлы, Ахмет|А. Байтұрсынов]], [[Ақбаев, Жақып|Ж. Ақбаев]], [[Ермеков, Әлімхан|Ә. Ермеков]], Құнанбай қажы, [[Ұлы Отан соғысы]]ндағы батырларымыз Н. Әбдіров, М. Мамраев, П. Теряев, А. Қосыбаев есімдері берлілді. Сонымен бірге Қарқаралының бір көшесі ақын [[Қ. Аманжолов]] есімімен аталады.

Қазақстанның тұңғыш ғарышкері [[Әубәкіров, Тоқтар Оңғарбайұлы|Тоқтар Әубәкіров]] та осы Қарқаралы топырағынан шыққан.

== Әлеуметтік саласы ==
 

== Қылмыстылығы ==
 

== Түсініктемелер ==
 

== Тағы қараңыз ==
 

== Сыртқы сілтемелер ==

{{Cities of Kazakhstan}}
{{stub}}

[[Санат:Қазақстан қалалары]]
[[Санат:Қарағанды облысы]]

[[bg:Каркарала]]
[[de:Qarqaraly]]
[[en:Karkaraly]]
[[ru:Каркаралинск]]
