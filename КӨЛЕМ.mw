геометриялық денелердің кеңістіктен алатын бөлігін сипаттайтын шама. К. геом. денелерге байланысты негізгі шамалардың бірі болып табылады. Қарапайым жағдайда К. дене ішіне сиятын бірлік кубтардың санымен өлшенеді. [[Ежелгі Шығыс]]та ([[Вавилон]], [[Мысыр]]да) денелердің К-ін есептеуде түрлі матем. ережелер қолданылды (мыс., толық және қиық пирамидалар, цилиндрлер, т.б.). Күрделі денелердің К-і былай анықталады. Тік бұрышты параллелепипедтің ішіне орналасқан М дене, параллель жазықтықтармен қыры а-ға тең кубтарға бөлінеді. а нөлге тез ұмтылып, шексіз кеми берсін. Vn – М денесіне сиятын кубтар К-інің қосындысы, ал Wn – М денесінің ішінде кемінде бір нүктесі болатын кубтар К-інің қосындысы болсын. Егер V=Vn және W=Wn шектері өзара тең болса, онда олардың ортақ мәні V осы М денесінің К-і деп аталады. Дененің К-і мына формула бойынша анықталады: , мұндағы интегралдау кеңістіктің көрсетілген дене орналасқан бөлігін толық қамтиды.
