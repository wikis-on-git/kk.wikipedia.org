'''АЯГӨЗ''' — қала, [[Шығыс Қазақстан]] облысы [[Аягөз ауданы|Аягөз ауданының]] орталығы. Облыс орталығы [[Өскемен]] қаласының оңтүстік-батысында, Нарын өзенінің [[Аягөз өзені|Аягөз өзеніне]] құятын тұсында орналасқан. Іргесі 1831 ж. қаланған. 1847 ж. Ресей патшасы Александр ІІ-нің ұлы Сергей князьдің құрметіне Сергиополь болып аталды. Аягөз сыртқы округінің, кейіннен Аягөз уезінің, Аягөз ауданының орталығына айналды. 1929—30 ж. [[Түркістан-Сібір темір жолы|Түркістан-Сібір темір жолының]] салынуына байланысты Аягөз ірі темір жол стансасы болды. 1939 ж. қала мәртебесі берілді. Тұрғыны 35,3 мың адам (1997). Аягөзде автомоб. жөндеу, темір-бетон бұйымдарын шығаратын зауыттар, ет комбинаты, май зауыты, ірі тепловоз және вагон деполары, баспахана, тұрмыс қажетін өтеу комбинаты бар. 1942 ж. Мәскеуден көшіріліп әкелінген жіп иіру фабрикасы негізінде үлкен жіп иіру кәсіпорны жұмыс істейді. Қалада орта мектептер,  мәдениет үйі, кинотеатр, қонақ үйі, ауруханалар, перзентхана, дәріханалар бар. Аягөз арқылы Алматы—Семей—Өскемен автомобиль жолы өтеді.

== Пайдалы сілтемелер ==

http://ayaguz.narod.ru/

http://ayagoz.coolkaz.kz


[[Санат:Жағрапия]]
[[Санат:Қалалар]]
