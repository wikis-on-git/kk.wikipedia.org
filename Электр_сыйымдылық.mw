'''Электр Сыйымдылық''' – өткізгіштің не өткізгіштер жүйесінің электрлік сипаттамасы; өткізгіштің электр зарядын ұстап тұру қабілетінің өлшеуіші. Оңашаланған өткізгіштің Э. с-ы (С) өткізгішке берілген электр зарядының (q) оның потенциалына () қатынасына тең физ. шама: C=q/. Э. с. өткізгіштің пішініне, мөлшеріне және диэлектрлік өтімділігіне тәуелді болады. Екі өткізгіштің өзара Э. с-ы – бір өткізгіштен екінші өткізгішке ауысатын электр зарядының олардың электр потенциалдарының айырмасына қатынасына тең физ. шама: мыс., конденсатордың Э. с-ы мына формула бойынша анықталады: C=q/(1–2), мұндағы q – конденсатор заряды, 1 және 2 – конденсатор астарларының потенциалы. Екі өткізгіштің өзара Э. с-ы олардың пішініне, мөлшеріне, бір-біріне қатысты орналасу қалпына және ортаның диэлектрлік өтімділігіне тәуелді болады. Э. с-ының өлшеу бірлігі бірліктердің халықаралық жүйесінде (СИ)– фарада (ф), ал оның бірліктердің СГС жүйесіндегі өлшеу бірлігі – сантиметр (см).
