'''"Айқап"''' - қоғамдық-саяси және әдеби журнал. 1911-1915 жылы Троицк қаласында басында айына бір рет, кейіннен айына екі рет шығып тұрған. 1-2 мың данамен 88 нөмірі жарық көрген. Алғашқы редакторы - М.Сералин. "Айқап" қазақтың қоғамдық санасының оянуына және ұлттық мәдениеттің дамуына үлкен үлес қосқан. Журналда қазақ ауылдарындағы оқу-ағарту жұмыстары, әйел теңдігі, отырықшылық өмір салтына көшу, сонымен қатар Мемлекеттік Думаға қатысу жөніндегі саяси мәселелер көтерілді. Журналды шығару жұмыстарына А.Ғалымов, [[Торайғыров, Сұлтанмахмұт|С.Торайғыров]] қатысқан. Журналда [[Байтұрсынов, Ахмет|А.Байтұрсынов]], [[Құдайбердіұлы, Шәкәрім|Ш.Құдайбердиев]], [[Майлин, Бейімбет|Б.Майлин]], Б.Өтетілеуов, [[Көбеев, Спандияр|С.Көбеев]], Н.Құлжанов, т.б. сияқты белгілі жазушылар белсенді қызмет атқарған. [[Құнанбайұлы, Абай|Абай]], [[Уәлиханұлы, Шоқан Шыңғысұлы|Ш.Уәлиханов]], [[Алтынсарин, Ыбырай|Ы.Алтынсарин]] өлеңдерімен қатар халық ауыз әдебиетінің шығармалары, шығыс, орыс және еуропа әдебиетінің туындылары жарияланған.

== Сілтемелер ==
* [http://abai.kz/content/akhmet-baityrsynyly-kazak-okpesi Алаштың «Айқап» журналының жарық көргеніне 100 жыл толды]
* [http://www.azattyq.org/content/kazakhstan_aiqap_aikap_journal_mukhametzhan_seralin/2278866.html Қазақ жазушылары «Айқап» ұлттың жоғын жоқтаған журнал еді дейді]
* [http://abai.kz/content/mykhamedzhan-seralin-aikap-zhurnalynyn-okyrmandaryna-arnau «Айқап» журналының оқырмандарына арнау. Мұхамеджан Сералин]
[[Санат:Журналдар]]
