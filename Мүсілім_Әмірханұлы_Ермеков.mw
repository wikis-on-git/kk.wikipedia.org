'''ЕРМЕКОВ Мүсілім Әмірханұлы''' (15.12.1906, [[Қарағанды]] обл. [[Қарқаралы]] ауд. – 21.5.1973, Алматы қ.) – а. ш. [[ғыл.]] докт. (1969), [[проф.]] (1965), Қазақстан ҒА-ның корр. мүшесі (1962), Қазақ КСР-інің еңбек сің. ғыл. қайраткері (1956). [[Мәскеу]] а. ш. академиясын бітірген (1930). Алматы [[зоотех.-малдәрігерлік]] ин-тында (қазіргі Қазақ [[ұлттық]] [[агр.]] ун-ті) ассистент, доцент, кафедра меңгерушісі (1930–36), КСРО ҒА Қазақ бөлімшесінің Зоол. ин-ты мен [[Эксперименттік]] [[биол.]] ин-ттарында (қазіргі «Биоген» жабық акцион. қоғамы), Қазақ мал ш. ғыл.-зерт. ин-тында аға ғыл. қызметкер, бөлім меңгерушісі (1936–61), Қазақстан а. ш. министрінің орынбасары, 1-орынбасары (1961–63), Алматы [[зоотех.-малдәрігерлік]] ин-тының [[ректоры]] (1963–72) қызметтерін атқарған; сол ин-ттың проф. (1972–73) болды. Оның негізгі ғыл. еңбектері [[қой]] ш-н дамыту және оны зерттеу, оларды жетілдіру мәселелеріне арналған. Е. Қазақстанның қазақы қой тұқымын асыл қой тұқымды қоймен будандастыру, [[биязы]] және [[биязылау]], [[құйрықты-қылшықты]], [[ұяң-қылшықты]] және [[қаракөл]] қой тұқымдарын көбейтіп, олардың өнім сапасын арттыруға, қойдың жаңа [[тұқымдарын]] өсіріп, оларды жергілікті жерге тез бейімделуіне ат салысты. Е. республикамыздағы [[шөл-шөлейтті]] аймақтарда өсірілетін қой тұқымдарын шығарушылардың бірі. 2 рет Еңбек Қызыл Ту, «Құрмет Белгісі» ордендерімен және медальдармен марапатталған.
