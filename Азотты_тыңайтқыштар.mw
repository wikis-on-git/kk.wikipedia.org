'''Азотты тыңайтқыштар''' — өсімдіктің өнімін арттыру үшін топыраққа араластырылатын тынайтқыштың құрамындағы азоты бар минерал және органикалық заттар. Азотты тыңайтқыштарға жататындар:
# [[органикалық тыңайтқыштар]] (қи, көң, құс саңғырығы және т. б.);
# жасыл тыңайтқыштар ([[жоңышқа]], [[беде]], [[люпин]] ([[бөрі бұршақ]]), [[сераделла]]);
# [[минералды тыңайтқыштар]] ([[аммоний сульфаты]], [[аммиак селитрасы]], [[натрий селитрасы]], [[кальций селитрасы]], [[калий селитрасы]] және т. б. 
[[Азот]]тың табиғи қосылысы – [[натрий]] селитрасы (NaNO3) тек Чилиде ғана кездеседі. А. т-дың көп тараған түрі: [[аммиак]] селитрасы, [[аммоний]] [[сульфат]]ы, мочевина (карбамид), азотты сұйық тыңайтқыштар. Аммоний сульфаты – (NH4)2SO4 дүние жүзінде ең көп мөлшерде шығарылатын тыңайтқыш. Аммоний нитратының [(NH4)NO3] құрамында өсімдікке сіңімді азоттың мөлшері басқа А. т-ға қарағанда көбірек келеді. Сұйық аммиак және онымен қанықтырылған аммоний тұздарының ерітінділері де құрамында азоты көп тыңайтқыштар болып табылады. Ал жоғары концентрлі А. т-ға карбамид (мочевина) жатады. [[Карбамид]]ті жануарлар жеміне де қосып пайдаланады. Ол көмір қышқыл газы мен аммиактың үлкен қысымда әрекеттесуі нәтижесінде алынады: CO2+2NH3=CO(NH2)2+H2O. Азот топыраққа күрделі минералдық тыңайтқыштар түрінде де көптеп беріледі. Фосфор қышқылын аммиакпен әрекеттестіру арқылы аммофос алынады. Оның қышқылын бейтараптандыру дәрежесіне байланысты моноаммонийфосфат (NH4H2PO4) немесе диаммонийфосфат [(NH4)2HPO4] өндіріледі. Нитрофоска – құрамында қоректік азот, [[фосфор]] және калий бар күрделі тыңайтқыш. Оны өндірісте аммоний гидрофосфатының [(NH4)2HPO4] аммоний нитратының (NH4NO3) және [[калий]] [[хлорид]]інің (немесе сульфатының) қоспасын балқыту арқылы алады. [[Қазақстан]]да А. т. [[Ақтау]]дағы «Каскор» АҚ-да (аммиак селитрасы, натрофоска), [[Степногорск]] кен-химия комб-нда (нитрофоска), [[Тараз]] минералды тыңайтқыштар з-тында (аммофос) өндіріледі.

== Тағы қараңыз ==

== Пайдаланылған әдебиеттер ==
* Т. Мұсақұлов, ОРЫСША-ҚАЗАҚША ТҮСІНДІРМЕЛІ БИОЛОГИЯЛЫҚ СӨЗДІК І-том ҚАЗАҚМЕМЛЕКЕТБАСПАСЫ, Алматы — 1959, Редакциясын басқарған: Биология ғылымының докторы профессор Т. Дарқанбаев

{{stub}}

[[Санат:Ауыл шаруашылығы]]

[[bg:Азотни торове]]
[[de:Stickstoffdünger]]
[[fr:Liste des engrais#Engrais azotés]]
[[pl:Nawozy azotowe]]
[[pt:Fertilizante nitrogenado]]
[[ru:Азотные удобрения]]
[[uk:Азотні добрива]]
