'''Балқаш''' -  [[Қазақстан]]ның оңтүстік-шығысындағы тұйық көл. Аумағы жөнінен [[Каспий теңізі|Каспий]], [[Арал теңізі|Арал]] теңіздерінен кейінгі 3-ші орында. [[Алматы облысы|Алматы]], [[Жамбыл облысы|Жамбыл]], [[Қарағанды облысы|Қарағанды]] облыстарының шегінде, [[Балқаш Алакөл ойысы|Балқаш Алакөл ойысында]], теңіз деңгейінен 360 м биіктікке жатыр. Ауданы құбылмалы:17-22 мың км<sup>2</sup>, ұзындығы 600 км-ден астам , ені шығыс бөлігінде 9-19 км, батыс бөлігінде 74 км-ге жетеді. Суының көлемі шамамен 100-110 км<sup>3</sup>. Су жиналатын алабы 500 мың км<sup>3</sup>-ге жуық. Орташа тереңдігі 6 м, ең терең жері 26 м. Көлдің көптеген шығанақ, қойнаулары бар, аралдары аз, үлкендері: [[Басарал]], [[Тасарал]]. Балқаш туралы алғашқы жазба деректер [[13 ғ]]-дан белгілі ([[В. Рубрук]], [[П. Карпини]]). Көлді тиянақты зерттеу [[17 ғ]]-да басталды. Орыс картографы және тарихшысы [[С. У. Ремезов]] [[1695 ж]]. «чертежи всех сибирских городов и земель» атты атласында Балқашты «Теңіз» деген атауымен көрсеткен. [[18 ғ]]-дың басында көлде геодезиялық өлшеу жұмысы жүргізілді. Көлде балықтың 20-дан астам түрі бар, мұның 6 түрі ежелден көлдің өзінде өскен балықтар (Іле, Балқаш көкбасы, [[Балқаш алабұғасы]], т.б.), қалғандары басқа жақтан әкелінген ([[қарп]], [[аққайран]], [[шип]], [[көксерке]], [[Арал қаязы]]). Ауланатын балық (жылына 9-10 мың тонна)- [[сазан]], көксерке, Балқаш алабұғасы, [[маринка]], аққайран.

== Тағы қара ==
*[[Балқаш қаласы]]

[[Санат:Қазақстан табиғаты]]
