[[ӘМУДАРИЯ]] КӨМБЕСІ, [[1877 ж]]. [[Тәжікстан]]да [[Әмудария]] өз-нің бойынан табылған қазына көмбесі. Осы өзен атымен аталады. Көмбені жергілікті халық тауып, асыл заттарды саудагерлер сатып алып, Үндістанға апарған. Ғалымдар қолына кейінірек түскен. А. к-нен 180-нен астам алтын мен күмістен жасалған бұйымдар мен мыңнан астам теңгелер табылған. Заттарға көне грек, иран, сақ мәнеріндегі ою-өрнектер салынған. Әсіресе, адамдар бейнеленген қаңылтыр жалтырауықтардың маңызы ерекше. Оның бетіндегі сақалды адамдардың жейделері, қалпақтары, белбеулері мен семсерлері скифтер киімдерінен аумайды. Бұл Геродоттың Сырдарияның оңт. бөлігін мекендеген сақ-массагеттер мен скифтердің тұрмыс-тіршіліктері өте ұқсас деген сөзін растайды. Көмбе б.з.б. 4 ғ-дың соңынан б.з.б. 3 ғ-дың соңына дейінгі аралықтағы бірнеше кезеңде жиналған қазына болса керек. А. к-нен табылған заттардың негізгі бөлігін Британ мұражайы сатып алған, қазір сонда сақтаулы. Көмбенің түп тарихы белгісіз.
Әдеб.: Гафуров Б.Г., Таджики, Древнейшая, древняя и средневековая история, [[Душанбе]], 1972; Авдусин Д.А., Основы археологии, М., 1989.
[[Д. Тәлеев]]
