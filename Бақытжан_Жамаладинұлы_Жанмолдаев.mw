ЖАНМОЛДАЕВ Бақытжан Жамаладинұлы (29.3.1955 ж.т.) – тех. ғыл. докт. (2004), проф. (2004). ҚазМУ-ды (1982, қазіргі ҚазҰУ) бітірген. Жамбыл гидромелиоративтік-құрылыс ин-тының [[Қызылорда]] бөлімшесінде оқытушы (1983–90), [[Мәскеу]] инж.-құрылыс ин-тында аспирант (1990–93), Қызылорда қ-ның жоғары оқу орындарында аға оқытушы, доцент, кафедра меңгерушісі, ф-т деканы (1993–2001) қызметтерін атқарды. 2003 жылдан Қызылорда мемл. ун-тінің Қашықтан оқыту және мамандарды қайта даярлау орт-ның директоры қызметінде. Ғыл. еңбектері тұтқыр, серпімді пластиналар мен құрылым тербелістерінің матем. теориясын құру және ол тербелістерге темп-раның тигізетін әсерін зерттеуге арналған.
