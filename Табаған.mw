[[Сурет:Skateparc.jpg|250px|thumb|Қыстағы көрініс]]
'''«Табаған» кешені''' — [[Тау шаңғысы|тау шаңғылауына]] арналған [[Бесқайнар]] кентіне жақын (бұрынғы Горный Садовод) Шыбынсай (Іле Алатауы) шатқалында салынған [[курорт]], спорт және ойын-сауық кешен.

== Атауы ==
Кешеннің атауы «Тобогган» ({{lang-en|Toboggan}}) сөзінен шыққан. [[Солтүстік Америка]] үндістері тайпаларының тілінде бұл сөз "ағаштан жасалған жалпақ қыстық [[шаңғы]] " дегенді білдіреді. Қазіргі [[ағылшын тілі|ағылшын тілінде]] «түсу, таудан сырғанау» деген сөзді білдіреді. Сонымен қатар, «табаған» — адамдар төмен қарай арнайы шанамен сырғанайтын науа түріндегі ұзын иілген түсу жолын білдіретін батыстық [[аквапарк]]тер мен қыстық парктердегі танымал [[аттракцион]].

== Тарихы ==
Кешен [[2005]] ж. салынған. Осындай ірі көлемді жобаның іске асырылуы қазақстандық туризм нарығының, сондай-ақ қыстық спорт түрлерінің тарихында жаңа кезең болды.

«Табаған» кешені осындай дәрежелі тау шаңғыларына арналған курорттарға қойылатын қазіргі заманғы әлемдік стандарттарға сәйкес салынды. Кешен Австриядан, Голландиядан және Ресейден әкелінген техникамен жабдықталған. Аспалы жолды құрастыруды және карточкалық кіру жүйесін енгізуді ресей мамандары жүзеге асырды, қалған жұмыстарды жергілікті компаниялар жасады.

Кешеннің арқасында ауданның инфрақұрылымы мен экономикалық ахуалы елеулі жақсарып, отандық туризм индустриясын дамыту талаптарына да жауап берді. «Табағанда» жақын жатқан Бесқайнар поселкесінің жүздеген тұрғындары еңбек етуде. Оның ресми тұсаукесері 2006 жылғы қаңтардың аяғында болды. Екі күннен кейін осы жерде Алматы қаласының сноуборд пен экстремалды спорт түрлері Федерациясының (СЭСТФ) Кубогы алғаш рет ойнатылды. 2006 жылғы сәуір айында осы жерде ірі отандық және шетелдік БАҚ өкілдерінің қатысуымен, Дәриға Назарбаеваның басшылығымен Еуразиялық Медиа-форум өтті.

== Қосымша мәлімет ==

[[2011]] жылғы Алматыды болатын [[Қысқы Азияда|Қысқы Азияданың]] екі ойын түрі — фристайл және сноуборд жарыстары осынды өтпек.

== Ресми торбеті ==
[http://www.tabagan.kz Біздің Табаған]

[[Санат:Тау спорты]]
[[Санат:Қазақстан спорты]]
