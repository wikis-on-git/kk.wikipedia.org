'''«ЕВКЛИДКЕ ТҮСІНІКТЕМЕ»''', «[[Евклидтің]] 1-және 5-кітаптарының кіріспесіндегі қиын жерлеріне түсініктеме» – Әбу Наср әл-Фарабидің көрнекті шығармаларының бірі. Евклид «Негіздерін» түсіндіруге, сынауға, кемелдендіруге арналған. Арабша түпнұсқасы табылмаған, көне еврей [[тіліндегі]] аудармасы бар. Мұнда [[геометрияның]] басты ұғымдарын негіздеу, баяндау мәселесі сөз болады. әл-Фарабидің анықтауы бойынша, геом. [[дене – физ]]. дененің ең бірінші, бет – одан кейінгі, [[сызық]] – одан соңғы, [[ал нүкте]] – дененің ең жоғ. [[абстракциясы]]. Осыған байланысты геометрияның нүкте, сызық, бет, дене сияқты бастапқы [[ұғымдарын]] баяндаудың екі жолы бар екенін көрсетті. Оның біріншісі – ең әуелі түйсікке, сезімге жақын ұғымдардан бастап баяндау, екіншісі – ақылға жақын ұғымнан бастау. Ол бұл еңбегінде Аристотельдің көзқарасын дамыта отырып, нүктені сызықтан, сызықты беттен, ал бетті денеден бөліп алуға болмайды, матем. ұғымдар ақиқат нәрсені түрліше дәрежеде абстракциялау жолымен шыққан деген қорытындыға келген. әл-Фараби Евклид «Негіздерінің» 1-және 5-кітаптарында келтірілген кейбір [[анықтамаларды]] сынға алады, түсіндіреді, түзетеді (мыс., нүкте, түзу сызық, жазық бет, жазық бұрыш, үлес, бөлік қатынас, т.б.). «Е. т.» геометрияны негіздеу мәселелерімен шұғылданушы Шығыс [[математиктері]] мен философтарына үлкен әсер етті. Мыс., Омар Һайям «Е. т.» әсерімен «Негіздердің» 1-кітабына түсініктеме жазып, параллель түзулер теориясында үлкен жетістікке жеткен.
[[Санат:Әл-Фараби шығармалары]]
