Иманғазиев Кенже (1908, Батыс Қазақстан обл. қазіргі Ақжайық ауд. – 1970, [[Алматы]] обл. Қарасай ауд. Жалпақсай а.) – а. ш. ғыл. докт. (1954), [[Қазақстан]] ҒА-ның корр. мүшесі (1962). [[Мәскеу]] а. ш. академиясын бітірген (1935). [[Қазақ]] егіншілік ғыл.-зерт. ин-тында кіші, аға ғыл. қызметкер, лаборатория меңгерушісі (1935–53), Қазақстан ҒА-ның Топырақтану ин-тында аға ғыл. қызметкер (1957–70) болып жұмыс істеген. Оның негізгі ғыл. еңбектері агрохимия мәселелеріне арналған. И. жергілікті тыңайтқыштарды жинап сақтау, оларды жылыжайда көкөніс, дәнді дақыл өсіру үшін пайдалану мәселелерін зерттеді; қызылша, күріш, көкөніс ауыспалы егістіктерін тыңайту жүйесін жасап, Қазақстан топырағын агрохим. тұрғыдан сипаттады, топырақтың агрохим. картограммаларын ұсынды. «[[Құрмет Белгісі]]» орденімен және медальдармен марапатталған.
