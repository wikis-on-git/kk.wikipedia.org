'''Веспуччи Америго''' – ''теңіз саяхатшысы.'' Ол 1454 ж. [[Флоренция]]да туған, 1512 жылдың жиырма екінші ақпанында елу сегіз жасында Севильяда дүние салды. Біраз уақыт Медичи банкісінің кіші қызметкері, кейіннен осы фирманың Севильядағы агенті болып жұмыс істеген. Веспуччи алғашқы теңіз саяхатын 1497 – 98 ж. [[Канар аралдары]]на жасады. 1499 – 1500 ж. [[Испания]]да, 1501 – 04 ж. [[Португалия]]да теңізші болды, 1499 – 1504 ж. Жаңа Дүние жағалауын зерттеген экспедицияларға қатысты. Бұл саяхаттары туралы жазылған оның еңбектері кезінде әйгілі болды, бірнеше рет (1505 – 10) қайта басылды. Лотарингия картографы Мартин Вальдземюллер [[Колумб]]тың ашқан «дүниенің төртінші бөлігін» Веспуччидің табысы деп жариялады; оның құрметіне жаңа құрлықты – Америка деп атауды ұсынды. Оңтүстік Америкаға бұл ат тез сіңді, ал Солтүстік Америка үшін алғашқы рет 1538 ж. [[Меркатор]]дың картасында қолданылды.
