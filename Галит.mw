'''ГАЛИТ''' тас тұзы, ас тұзы – ''хлоридтер класының минералы.'' Хим. формуласы NaCl. Кубтық сингонияда кристалданып, түйіршік масса, қабыршақ, талшық пішінді агрегаттар түзеді. Г. мөлдір, түссіз ақ, кейде түрлі түсті болады, көбінесе сильвинмен бірге кездеседі. Қатт. 2, менш. салм. 2,1 – 2,2 г/см3, шыныдай жылтыр. Шөгінді жыныстар арасында Г-тің қалың қабаттары кездеседі. Ол климаты ыстық, қуаңшылық аймақтардағы су алаптарында (шығанақ, көл) өздігінен тұнады. Қазақстанда Г-тің ірі кендері [[Каспий]], [[Арал]] т-дері маңында бар. Г. тамақ өнеркәсібінде, қара металлургияда күкірт қоспаларын жою үшін, инертті газдарды ([[гелий]], неон, [[аргон]], т.б.) тазартқыш ретінде, электртехникада натрий құрамды сымдар жасауда пайдаланылады.
