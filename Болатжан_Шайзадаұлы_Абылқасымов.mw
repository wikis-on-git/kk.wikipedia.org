'''Абылқасымов Болатжан Шайзадаұлы''' (8.4.1950, Шығыс Қазақстан обл. Үржар ауд. Қабанбай а. – 14.3.2009, Астана қ.) – филол. ғыл. докт. (1994), проф. (1996). ҚазМУ-ды бітірген (1973). Мәскеу қ-ндағы Шығыстану ин-тында ғыл. тәжірибе (1977–79) алмасты. Қазақстан ҒА-ның Әдебиет және өнер ин-тында аға лаборант (1973–75), кіші ғыл. қызметкер (1975–77, 1979–81), ғалым-хатшы (1981–89), докторант (1989–92), Қазақ мемл. қыздар пед. ин-тында (қазіргі Қазақ мемл. қыздар пед. ун-ті) декан, кафедра меңгерушісі (1992–2006), 2006 жылдан өмірінің соңына дейін Еуразия ұлттық ун-тінде проф. қызмет атқарған. «Қазақтың көне наным-сенімдеріне қатысты ғұрыптық фольклоры» деген тақырыпта докт. дисс. қорғады. А. ұлттық фольклористикаға деген жаңа көзқарас, соны ізденістерге толы зерттеу еңбектерінің («Жанр толгау в казахской устной поэзии», 1984; «Телқоңыр», 1993; «Көкбай ақын», 1998) авторы.
