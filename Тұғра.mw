[[Сурет:Tugra Mahmuds II.gif||thumb|200px|Османлы империясының [[сұлтан]]ы [[II-ші Махмудтың]] [[тұғра]]сы. Онда былай делінген: ''Абдулхамидтың ұлы Махмуд хан
мәңгілік жеңімпаз''. Жазылып берілуі: <br />
— <font size="large"><font color="#990000">محمود </font><font color="#000099">خان </font><font color="#009900">بن

</font><font color="#999900">عبدالحميد </font><font color="#009999">مظفر </font><font color="#990099">دائماً</font></font>]]


'''Тұғра''' ('''طغراء; Tuğra''') — [[Османлы империясы]]нда сұлтанның барлық ресми құжаттар мен хаттарына басатын [[хұснихат]]тық («каллиграфиялық») [[мөр]]і немесе [[қолтаңба]]сы. Сұлтанның тұғрасы оның билігінің кезінде соғылған теңгеге де басылатын болған.

Тұғра сұлтан билік басына келген кезде жасалып, оны сарай [[хұснихатшы]]сы (түрікше: ''«nişancı»'') жазба құжаттарға таңбалап салатын болған. Ең алғашқы тұғра [[Османлы империясы]]ның екінші билеушісі [[І-ші Орхан]]ға (1284-1359) тиесілі болған, дами отырып, тұғралар [[Сүлеймен Қануни]]дың кезіндегідей (1494-1596) өзінің классикалық кейпіне түсті. 

Тұғралардың атқаратын қызметін көне Мысырдағы [[картуш]]тардың қызметіне ұқсас болғандығын айта кету керек. Әр Османлы сұлтанының өзінің жеке тұғрасы болған.
 
==Тұғраның құрамдас бөліктері==

Тұғраның өзіндік ерекше бір пішіні болған: сол жағында екі имегі, ортасында үш көлденең сызығы, түбінде ықшамдалған жазуы және оң жағында екі ұзын бөлігі. Осы бөліктердің әрқайсысы өзіндік мағынаға ие болып, барлығы бірге тұғра екендігі оңай танылатын ерекше пішінге ие болды. 
[[Image:tugra decomposed.png|thumb|Тұғраның құрамдас бөліктері.]]

Сұлтанның есімі тұғраның ''«сере»'' деп аталатын төменгі бөлігінде жазылатын. Басында ол «Османның ұлы Орхан» деген қарапайым сөйлемнен тұрса, уақыт өте ол күрделіленіп, сұлтанның есіміне қоса оның лауазым-атақтары, сұлтанға шапағат жаууын тілейтін дұғалардан қосылатын болды.

Тұғраның сол жағындағы имектер ''«бейзе»'' (арабша: «жұмыртқа») деп аталды. Тұғраның мағынасын түсіндірушілер имектердің мағынасын сұлтанның билігінде болған екі теңізді білдіреді деген түсіндірме береді: сыртқы үлкенірек имегі [[Жерорта теңізі]]н, ал кішірек ішкі имегі [[Қара теңіз]]ді білдіреді-мыс.

Тұғраның жоғарғы бөлігіндегі тік сызықтар ''«тұғ»'' (яғни «ту») деп аталады. Үш тұғ (ту) тәуелсіздікті білдіреді. Туларды кесіп өтетін имек сызықтар ''«зүлфе»'' деп аталады, оң жаққа қарай желбіреп тұрған тулармен бірге олар шығыстан батысқа қарай соққан желді, яғни османлылардың жылжу бағытын білдіреді. 

Тұғраның оң жағындағы сызықтар ''«hancere»'' («қанжар») деп аталады, қанжар мұнда күш-қуат пен құдіреттің бейнесі ретінде қолданылады.

==Османлы сұлтандарының тұғралары==
<gallery>
Image:Tughra_orhan_I.jpg|Еңбірінші тұғра — [[І-ші Орхан]]ның тұғрасы (1326)
Image:Tughra Suleiman.jpg|[[Сүлеймен Қануни]]дің тұғрасы (1520)
Image:Selim III Tugra.jpg|[[III-ші Селім]]нің тұғрасы (1789)
Image:Tugra Mahmuds II.png|[[ІІ-ші Махмуд]]тың тұғрасы (1808)
Image:Abdul_Hameed_II_Sign.gif|[[ІІ-ші Абдулхамид]]тің тұғрасы (1876)
Image:Gallipoli-star-unadorned.jpg|[[Галлиполи жұлдызы]]нда бейнеленген [[V-ші Меһмед]]тің тұғрасы (1909)
Image:Gate of Felicity Topkapi Istanbul 2007 detail 003.jpg|[[Топкапы сарайы]]ндағы қақпалардың біріндегі тұғра]]
Image:Port Gate tughra.jpg|[[Белград]]тағы қақпалардың бірінің үстіндегі тұғра]]
</gallery>

== Тұғралардың османлы мәдениетінен тыс қолданылуы ==
Тұғраларды көбінесе османлы сұлтандары қолданса да, олардың [[Қазан хандығы]] секілді басқа [[Түркі халықтары|түркі]] мемлекеттерінде де қолданылғаны белгілі. Кейінірек [[Ресей империясы]]ндағы [[татарлар]] арасында да тұғралар болған.

==Тұғралардың қазіргі заманда қолданылуы==
[[Хұснихат]]пен (каллиграфия) айналысатын қазіргі суретшілердің арасында да тұғра деп атауға келетін өнер түрімен айналысатындары бар. Ресей президенті [[Путин, Владимир Владимирович|Путиннің]], [[Жапония]]ның [[император]]ы [[Акихито]]ның тұғралары соның мысалы бола алады. 

<gallery>
Image:Imperor Japan tughra.jpg|[[Акихито|ИмператорАкихитоның]] тұғрасы
</gallery>
{{-}}

==Тағы қараңыз==
*[[Османлы империясы]]
*[[Ислам хұснихат өнері]]
*[[Галлиполи жұлдызы]]
*[[Османлы империясының мәдениеті]]

== Ерен сілтемелер ==
*[http://www.tugra.org Османлы сұлтандарының тұғралары]
*[http://trboard.org/modules/myalbum1/photo.php?lid=1 Османлы сұлтаны ІІ-ші Махмудтың тұғрасы.] 
*[http://www.tughranet.f2s.com/tughras/tughras.htm Османлы сұлтандарының тұғралары]

[[Санат:Ислам хұснихат өнері]]
[[Санат:Османлы империясының мәдениеті]]

[[bg:Тура]]
[[de:Tughra]]
[[en:Tughra]]
[[fa:طغرا]]
[[he:טורה]]
[[it:Tughra]]
[[lv:Tugra]]
[[lt:Tugra]]
[[hu:Tuğra]]
[[ja:トゥグラ]]
[[pl:Tugra]]
[[ru:Тугра]]
[[sh:Tughra]]
[[sv:Tugra]]
[[tr:Tuğra]]
