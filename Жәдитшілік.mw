'''Жәдиnтшілік''' ({{lang-ar|جادىيدىيييا}} — «жаңа») — [[19 ғ.]] екінші бөлігінде пайда болған, [[20 ғ.]] басында кең тараған қоғамдық-саяси және діни қозғалыс. Мұсылман әлемінде, әсіресе Ресей түркі тілдес мұсылман зиялы қауымының озық бөлігінің өкілдері арасында кең тараған. [[Ресей империясы]]ның [[түркі халықтары]]ның ағарту үдерісіне және жалпы халықтарының дамуына үлкен тарихи рөлін ойнаған. Жәдиттердің халықты ағарту, өзгерістер мен дамыту үшін еңбек ету, демократиялық құқықтар үшін күрес, бір жағынан исламды сақтау, екінші жағынан [[Еуропа]]ның жақсы жақтарын алу — түркі тілдес мұсылман халықтарының дамытуында үлкен үлес еді. Жәдиттердің еңбегі бекер емес еді.

== Атауы ==
Жәдитшілікті қолдайтындарды «жәдиттер» деп атаған. Жәдиттер өздерін жиі «тараққипаруарлар», немесе «озатын өзгерістердің қамқорлары» немесе «жас», «жаңа»
деп атаған еді.

== Халық ағарту ==
Ысмайыл Ғаспыралының жаңа оқу тәсілінің насихаттандыру толқынында пайда болып, әр қарай дамып кеткен. Жәдиттердің негізгі ұстанымдарының бірі — мұсылман мектептерінде балаларды жаңа бағдарлама бойынша оқыту. Мысалы, [[араб әліпбиі]]н үйреткенде, дыбыс тәсілімен (әр әріпті белгіленетін дыбысына сай) оқыту, бұрыңғыдай әріп құрастырушылық тәсілімен оқытпау. Жәдиттердің пікірі бойынша, жаңа тәсілін пайдаланып, әліпбиді үйрену жеңілірек, демек жұрттың көбірек адамы сауатты бола алады. Білім беру кейбір өзгерістерінің арасында мектептерде сәкі орындықтарын, тақталарын, карталарын пайдалану, кейін [[әл-Каһира]]да, [[Қазан (қала)|Қазанда]] немесе [[Ыстамбұл]]да басып шығарылған жаңа оқулық кітаптарын пайдалану, балаларды сыныптарға бөлу, ал оқу уақытын сабақтарына бөлу еді. Оқу бағдарламасына кейбір зайырлы ғылымдары, мысалы, тарих, жағрапия енгізілген еді. Шынында да, бұрын тәсілі бойынша сауатын ашу үшін үш жыл керек болса, жаңа тәсілі бойынша соған бір жыл-ақ жеткен еді. Осындай оқу тәсілін «[[төте оқу]]» деп атаған еді.

Жәдиттер мектеп жүйесін түбегейлі өзгерткісі келді, бірақ білім беру сипаты діни көзқарастарының негізінде қалдырғысы келді. Осылайша, жәдиттер дінді білім беруінен бөлмеген, бірақ білім беру саласында да, кейін басқа тұрмыс салаларында өзгерістер үшін болған. Бұл жәдиттердің көзқарастары керітартпа қағидаларымен қайшылықта еді.

== Саяси көзқарастары ==
Жәдиттер ерлердің мен әйелдердің құқықтарын теңдігі үшін күрескен. Мұсылман қоғамында жеке адамның билігі емес, мәжілістің билігі жөн деп ойлаған. Осылайша, жәдиттер [[Ресей]]де парламентаризм үшін күресуге басталды, ақырында Ресей патшаның, [[Османлы империясы]]ның сұлтанының, [[Бұқар әміршілігі|Бұқар әміршісі]]нің езгісіне қарсы болып кетті, тіпті монархияны жойып, республиканы орнатуы жөн деп ойлаған. Осылайша, жәдиттер қозғалысы саяси қозғалысына айналып кетті. Жәдиттердің пікірі бойынша феодалдық тұрмысын өзгеріп, ұлттық буржуазиясын қарқынды дамытуы басталады. Осылайша, [[большевиктер]]мен көзқарасынан, жәдиттер — «[[буржуаздық-демократиялық ұлтшылдар]]» деп саналады. Шынында, жәдидтер ұлттық буржуазиясын қамын ойлаған, феодалдық тұрмысын жойып, буржуазия билеген Еуропадан түркі тілдес халықтары кем еместігін көрсеткісі келген. Шынында да, олар демократтар еді, өйткені, демократия өзгерістері дамыту үрдісіне үлес қосады деп ойлаған еді. Жұрттың қамын ойлады. Шынында да, өз ұлттың сүйіп, оны көтергісі келді. [[Ислам]]нан да бет бұрмаған, исламды хақ діні ретінде ұстаған. Бірақ та [[Еуропа]]дағы тұрмыстың жақсы жақтарын өз елінде енгізгісі келген еді.

Жәдиттердің арқасында [[Ресей империясы|империяда]] «[[бұратана халықтар]]» есептелетін түркі тілдес халықтарының газеттері, журналдары пайда болған. Кітаптарды басып шығаруының мүмкіндігі туғызылған. Арабша оқуға үйрену жаңа тәсілінің арқасында көбірек адамдардың сауаты ашылды. Ұлттық рухы көтерілді. Кейін, жәдиттер
саясатқа үлкен үлес қосуын бастады. Мысалы, «[[Алаш Орда]]ның» азаматтары, [[Қоқан аутономиясы]]нда, [[Бұқар Халық Кеңес Республикасы]]нда, [[Хорезм Халық Кеңес Республикасы]]нда, [[Әзірбайжан Демократиялық Республикасы]]нда билігінде тұрған зиялылар не өздері жәдиттер еді, не жәдитшілік әсеріне түсіп, «төте оқудың» арқасында оқып шыққан, білімді адамдар болып кеткен. Жәдитшілік [[тұраншылық]] идеясының серігі болып кетті. Кейбір жәдиттер, мысалы, [[Айни]], кейін большевик болып кеткен. Басқалары, керісінше, керітартпа мұсылмандармен қосылып — панисламист, діни экстремист, баспашы болып кетті.

== Қайраткерлері ==
Жәдитшілік ең жарық тұлғасы [[Ысмайыл Ғаспыралы]] еді. Еділдегі татарлардың арасында жәдидизмні [[Мұса Бигиев]], [[Әбдінәсір Құршауи]] таратты. Кейін, жәдитшілік идеялары қазақ даласына және [[Түркістан]]ға, [[Орта Азия]]ға келген. [[Мұстафа Оразай]], [[Әлихан Бөкейханов]], [[Халел Досмұхамедұлы]], [[Мағжан Жұмабайұлы]], [[Шәкәрім]], [[Міржақып Дұлатұлы ]] жәдитшілік толқыны арқасында өз потенциалын көрсете алған. Өзбек халқы арасында М. Бехбуди, А. Авлони, И. Рахматуллаев, М. Расули, Комил Хорезми, Ы. Абиди, З. Фахриддин-заде деген жәдиттердің аттары қалған. М. Акмулла, М. Уметбаев, Р. Фахретдинов, З. Расулев та жәдитшілік «жарық жұлдыздары» болып саналанады. Жәдитшілік өзбек коммунисті Ходжаевқа да, Әзірбайжан Демократиялық республикасының мемлекеттік қайраткері Мамед Эмин Расул-задэге де әсер етті. Жәдитшілік «[[Алаш (партия)|Алаш]]», «Мұсават» тағы басқа ұлттық партияларының идеологиясына әсер етті. Ал жәдидтердің өз партиясы да еді, бұл «Иттифок-и муслимин» еді.

== Бұқаралық ақпарат ақпарат құралдары ==
Жәдиттер түрлі үнжарияларын шығарған. Жәдитшілік насихаттайтын үнжария «Тәржіман» санаса, «Дала уалаяты газеті», «Түркістан уалаяты», «Казан минбере», «Ўрта Осиенинг умр гузорлиги», «Хуршид», «Шухрат», «Азия», «Тиджар», «Турон», «Садои Туркистон», «Кояш», «Ульфат», «Серке», «Қазақ» тағы басқалар да жәдитдтердің
үнжариялары еді. Қырымда «Ха-Ха» сатирикалық журналы шықса, Әзірбайжанда «Молла Насреддин», Түркістанда «Ойна», «Ал-Ислох», қазақша «Айқап» журналдары шыққан еді.

[[Санат:Білім]]
[[Санат:Ислам]]

[[ca:Jadidisme]]
[[de:Dschadidismus]]
[[en:Jadid]]
[[it:Jadid]]
[[ja:ジャディード運動]]
[[nl:Jadid]]
[[ru:Джадидизм]]
[[tt:Cäditçelek]]
