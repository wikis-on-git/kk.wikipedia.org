'''Ерік Сәлімұлы Құрманғалиев''' (1959—2007) — өте сирек кездесетін контратенор сарынды «қаздауысты» опера әншісі.

[[1959]] ж. [[желтоқсанның 31]] [[Гурьев облысы]] [[Құлсары]] кентінде (қазіргі Құлсары қаласы, [[Атырау облысы]]) дәрігерлер әулетінде туған. Әкесі Сәлім — хирург, анасы Меруерт — педиатр болған. Бала шағында әкесінен айырылған Ерік орта мектеп оқуын Гурьев (қазіргі Атырау) қаласында бітірген.

Ән айтуды өте ерте бастаған радиодан есіткен Людмила Зыкина, Ольга Воронец дауыстарын өзінің балалық альт дауысымен бейнелеген.

Алматы консерваториясында дайындау бөлімінде оқып жүргенде, оны тастап, [[Мәскеу]]ге барадыы. Гнесиндер атындағы Мәскеу саздық-педагогикалық институтына түсіп бітіреді.

«Гнесинкада» оқып жүргенде концерттік әрекеттін бастайды. [[1980]] ж. Д. Шостакович атындағы Ленинград филармониясы Үлкен залы сахнасында алғашында Антон Шароев оркестрімен бірге Перголезидің ''Stabat mater'' деген кантатасын орындайды. Соңра мынадай асқан дирижерлер меңгеруіндегі әйгілі оркестрлерімен бірге бірталай рет сахнаға шыққан: Рождественский, Китаенко, Мансуров, Сондецкис, Башмет, Третьяков, Гринденко, Николаев.

Гнесиндер институтын бітіріп Мәскеу консерваториясы аспирантурасында профессор Н. Дорлиактан біліктігін арттырады. Шеберлік жетілдіру сабақтарын И. Бьенер, А. Рейнолдс, Ф. Кертин, Р. Кэйселли дегендерден алады.

[[1987]] ж. Хертогенбош (Нидерландия) деген қалада өткен халықаралық жас әншілер конкурсында лауреат болады.

[[1988]] ж. [[Бостон]] қаласында өткен кеңестік саз фестивалінде жергілікті басылымдар Ерік Құрманғалиевті ғаламат феномен деп аңызға айналған опера әнші Федора Барбиеримен салыстырады.

Опера әлемінде белгілі болса да, баршаға тек Роман Виктюк қойған «М. Баттерфляй» спектакліндегі ролінен кейін Ерік ардақты адам боп санала бастады. 1992 ж. американдық драматург Девид Г. Хуанг «М. Баттерфляй» пьесасында Сонг Лилинг ролін орындаған үшін осы жылдың актерлерінің жампозы аталды.

Альфред Шнитке шығармаларының тұңғыш орындаушы Құрманғалиев болды: 2-ші симфония, 4-ші симфония, «Доктор Иоһанн Фауст хикаясы» кантатасы. «Рихтердің желтоқсанда саз кештері» деген халықаралық фестивалінің тұрақты қатысушысы болды. Концерттік әрекетін опера және жеке бағдарламаларды басты сахналарда орындап кең мәртеде өткізді: [[Ресей]], [[Украина]], [[Латуия]], [[Естония]], [[Литуания]], [[Қазақстан]], [[Татарстан]], [[Недерландия]], [[Белгия]], [[Мажарстан]], [[Югославия]], [[Франсия]], [[Юнанстан]]. Пьер Карден шақыруымен [[Париж]] сахналарына шықты. 

[[2002]] ж. [[қазан]]ында Мәскеу консерваториясы Үлкен залында гала-концерт берген.

[[2005]] ж. Рустам Хамдамов түсірген «Вокальные параллели» (''Әнмен қатарласу'') деген филмінде басты ролдерінің біреуін орындады.

Соңғы кезде Ерік сахнаға ата-анасы «Сәлім-Меруерт» атымен аталып шығып жүрді.  

[[2007]] ж. [[қазанның 16]] бауыр ауруымен [[Мәскеу]] қаласында ауруханаға түсіп, [[қарашаның 13]] дүние өтті.


[[Санат:Қазақ әншілері]]

[[ru:Курмангалиев, Эрик]]
