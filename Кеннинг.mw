'''Кеннинг''' — [[көне норвег]] әдебиетінде [[поэзия]]да қолданылатын [[метафора]]лық [[сөйлемше]]нің атауы. Кеннингтер көп жағынан [[епитет]]терге және сөздік формулаларға ұқсас болып келеді. Олар [[Герман тілдері|көне герман]] батыр жырларында жиі кездеседі.


== Құрылымы ==
{{seealso|Кеннигтердің тізімі}}
Ең қарапайым кеннинг екі ұғымнан тұрады. Олардың бірі (ол «негізгі сөз» деп аталады) екінші бір сөзбен бірге қолданылып, екеуінің сондағы жаңа мағынасы екі бастапқы сөздің мағынасынан мүлде өзгеше болады. Мысалы, [[Көне ағылшын тілі|көне ағылшынша]] «[[теңіз]]» сөзі ''seġl-rād'' 'желкеннің соқпағы', ''swan-rād'' 'аққудың соқпағы', ''bæþ-weġ'' 'шомылу соқпағы' немесе ''hwæl-weġ'' 'киттің соқпағы' деген кеннингтермен беріле алады. [[Қарасөз Еддасы]] жырының 10-шы жолында теңіз ''hronrāde'' немесе 'киттің жолы' деп аталған.

Кеннигтердің бір көзге түсерлік ерекшелігі — кеннингтерді қатар тізіп қолдана беруге болады. Мысалы, кеннингтермен жақсы таныс адам ''сою шығының құртының биі'' дегеннің не екенін бірден біле қояды, себебі ''сою шығы'' дегеніміз — шайқас, ''қанның құрты'' дегеніміз — семсер, ал ''семсердің биі'' дегеніміз — шайқас.

== Тарихы ==
''Кеннинг'' сөзі [[көне норвег тілі]]нің ''kenna við'', яғни «бір ұғымды басқа ұғым арқылы білдіру» деген сөзінен шыққан. Кеннингтер [[Көне норвег тілі|көне норвег]], [[англо-саксон әдебиеті]]нде және [[Кельт мифологиясы|кельт әдебиетінде]] кең тараған. Олар көбінесе [[аллитеративті өлең]]дерде қолданылады.
[[Скалд]]тар кеннингтерді жиі қолданғаны сонша, кеннингтер олардың өлең-жырларының басты белгісіне айналды.

    
Кеннингтерді түсіну үшін аңыздарды жақсы білу қажет болған. [[Снорри Стурлусон]]ның [[Кіші Едда]] жырын жазуының себептерінің бірі де осы болды — ол ақын болғысы келетіндерге арнап көмек құралы болсын деп ойлады. Төменде аңыздарды білудің қаншалықты маңызды болғандығының мысалы ретінде бір өлең келтірілген. Оны құрастырған — норвег [[скальд]]ы [[Ейвинд Финнсон]] (шамамен [[990]] жылы қайтыс болған). Бұл өлеңінде ол [[Норвегияның патшасы ІІ-ші Һаральд|Һаралд Грофел]] патшаның іштарлығын оның алдында патша болған [[Норвегияның патшасы І-ші Һаакон|Ізгі Һааконның]] жомарттығымен салыстырады:
:''Bárum Ullr, of alla''
:''ímunlauks, á hauka''
:''fjöllum Fýrisvalla''
:''fræ Hákonar ævi'';
:''nú hefr fólkstríðir Fróða''
:''fáglýjaðra þýja''
:''meldr í móður holdi''
:''mellu dolgs of folginn''

Сөзбе-сөз аударғанда онда былай делінген: '«Уа, соғыс пиязының [[Уллр]]і! Һааконның көзі тірісінде біз Фүрисвеллирдің тұқымын сұңқарлардың тауларында көтеріп алып жүретін едік, ал енді халықтың дұшпаны Фродидің бейшара құлдарының ұнын алып, әйелдің жауының анасының денесінде жасырып тастады»'.

Кеннингтерін түсіндіріп аударса, бұл өлеңде былай делінген: «Уа жауынгер, Һааконның көзі тірісінде біз алтынды қолымызда ұстайтын едік, енді халықтың дұшпаны алтынды жерге тығып тастады».

''«Соғыс пиязы»'' дегеніміз — семсерді білдіретін кеннинг. ''соғыс пиязының [[Уллр]]і'' дегеніміз — жауынгер, ол Һаралд патша туралы айтылған. Бұл кеннинг — бір құдайдың аты бір еркектік қасиетпен бірге қоса айтылып, мағынасы адам дегенді білдіретін кеннигтердің бір түрі. ''«Фүрисвеллирдің тұқымы»'' дегеніміз — алтынды білдіреді. Бұл кеннингтің астарында мынадай аңыз жатыр: Һролф патша және оның қасындағы адамдары бір күні өз жауларынан қашып құтылу үшін, олар алтынды жинап аламын деп кідіріп қалулары үшін Фүри өзенінің алқабында («веллир» — алқап) алтынды тұқымдай шашқан. ''Сұңқарлардың таулары'' дегеніміз — қару-жарақ. ''«Фродидің бейшара құлдарының ұны»'' дегеніміз — алтын, ол да бір аңызға астарлап меңзейді. ''«Алып әйелдің жауының анасының тәні»'' дегеніміз — жер, себебі жер (Йорд) — [[Тор]]дың анасы, ал Тор —алыптардың жауы етіп бейнеленеді.
 
Кеннигтер бір-бірінің ішінде де қолданыла береді. Айталық, ‘‘"семсердің биі''« дегеніміз шайқас та, ‘‘»найзалардың шуылы''" дегеніміз де шайқас. Сонда семсерді ''найзалардың шуылының бишісі'' деп атауға болады.

= ="Кен" (білу) етістігі =
«Кен» түбірі [[Скандинавия тілдері]]нде (''känna''), [[неміс тілі]]нде (''kennen''), [[голланд тілі]]нде (''kennen'') және [[африкаанс тілі]]нде (''ken'') әлі де қолданылады, оның мағынасы — білу дегенді білдіреді. [[Ағылшын тілі]]нде де бұл түбір бар, бірақ ол сирек қолданылады.

== Тағы қараңыз ==
* [[Кеннигтердің тізімі]]
* [[Синекдоха]]
* [[Метонимия]]

== Еренсілтемелер ==
* [http://www.hi.is/~eybjorn/ugm/kennings/kennings.html Йөрмунгрунд: шайқастарға қатысты кеннингтер]

{{Көне норвег аңыздары}}

[[Санат:Орта ғасырлар әдебиеті]]
[[Санат:Исланд әдебиеті]]
[[Санат:Викинг дәуірі]]
[[Санат:Көне норвег жырлары]]

[[cs:Kenning]]
[[da:Kenning]]
[[de:Kenning]]
[[en:Kenning]]
[[es:Kenningar]]
[[fr:Kenning]]
[[it:Kenning]]
[[li:Kenning]]
[[nl:Kenning]]
[[no:Kenning]]
[[pl:Kenning]]
[[pt:Kenning]]
[[ru:Кеннинг]]
[[sv:Kenning]]
