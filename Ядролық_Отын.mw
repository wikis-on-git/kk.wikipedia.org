'''Ядролық Отын''' – [[ядролық реакция]]ға қатысу нәтижесінде пайдалы энергия бөлетін зат. Ядр. реакциялардың пайдалы энергия бөлетін екі түрінің (ауыр ядроларды бөлшектеу және жеңіл ядролардан ауыр ядролардың түзілуі) болуына байланысты. Я. о-дар бөлшектенгіш заттарға және термоядр. отындарға ажыратылады. Тізбекті реакцияға бейім уран (233U, 235U) мен плутоний (239Pu 241Pu) изотоптары, сондай-ақ шапшаң нейтрондардың әсерінен бөлшектенетін не реакторларда сәуле әсерінен уран ( 233U) не плутоний (239Pu) изотоптарына түрленетін заттар бөлшектенгіш Я. о-ға жатқызылады. Энергиясы әр түрлі нейтрондар әсерінен бөлшектенетін уранның табиғи изотопы ( 235U) бірінші реттік Я. о., ал оның өзге изотоптары екінші реттік Я. о. деп аталады. Ядроның бір рет бөлшектенуі кезінде 1 г Я. о-нан шамамен 180 МэВ, яғни 7,41010 Дж энергия бөлінеді. Негізгі Я. о. – табиғи уран. Ядр. энергетикада торий мен плутоний тәжірибелік мақсаттар үшін ғана пайдаланылады. Я. о-ның екінші түрі – термоядр. отындардың (дейтерий, тритий, литий) энергиясы қазіргі кезде тек қопарылыс түрінде ғана бөлінуде. Сондықтан бұл отын термоядр. қарулар жасауға пайдаланылуда 1 г дейтерий “жанғанда” 8,51010Дж, ал 1 г дейтерий мен тритий қоспасы “жанғанда” 3,51011 Дж энергия бөлініп шығады.
