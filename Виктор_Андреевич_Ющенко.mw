'''Ющенко Виктор Андреевич''' (23.2.[[1954]] ж. т., Сумск обл. Недригайловск ауд. Хоружевка а.) – саяси қайраткер, Украина Республикасының Президенті. Тернополь мемл. қаржы-экономика ин-тын бітірген (1975). 1976 ж. КСРО Мемл. банкінің Ульяновка кентіндегі бөлімшесінде экономист, 1977 – 85 ж. банк бөлімшесінің бастығы болды. 1985 – 90 ж. КСРО Мемл. банкінің Украин респ. кеңсесінде әр түрлі жауапты қызметтер атқарды. 1990 – 93 ж. “Украина” агроөндірістік банкінің бірінші орынбасары, 1993 – 99 ж. Украина Ұлттық банкінің басқарма төрағасы, 1999 – 2001 ж. Украина Республикасының премьер-министрі болды. 2001 ж. сол кездегі билікке оппозицияда болған “Наша Украина” атты блокқа кіріп, 2002 ж. блоктың сайлаушылар тізімі арқылы Украинаның халық депутаты болып сайланды. 2003 – 05 ж. “Наша Украина” жалпы украиндық қоғамдық ұйымның басқарма төрағасы болды. 2004 ж. Украина Президенті сайлауына қатысып, қыркүйек айында қастандықпен уланды. Бұл оқиға Украинада және батыс елдерінде қарсылық акциясын тудырды. 2004 ж. желтоқсанда “қызғылт төңкеріс” ықпалымен, сот жолымен сайлаудың екінші туры өткізіліп, Ю. жеңіске жетеді. Ю. саяси реформаның жақтаушысы ретінде Украинаны парламенттік-президенттік республикаға айналдыруға Президент билігін шектеп, Жоғ. раданың ықпалын кеңейту арқылы қол жеткізді.
