'''Абдрахманов Сауытбек''' (22.9.1951 ж.т., Оңт. Қазақстан обл. Қазығұрт ауд. Қазығұрт а.) – журналист, филол. ғыл. докт. (2008). ҚазМУ-ды (1975, қазіргі ҚазҰУ) бітірген. «Егемен Қазақстан» газеті редакциясында тілші, бөлім меңгерушісі (1975–87), Қазақстан КП ОК-нде нұсқаушы, мәдениет секторының меңгерушісі (1987–90), ҚР Президентінің және Мин. Кабинеті аппаратында аға референт, ішкі саясат бөлімі меңгерушісінің орынбасары (1990–95), ҚР Мәдениет министрінің 1-орынбасары (1995–97), Қазақстан телевизиясы мен радиосы респ. корпорациясының 1-вице-президенті (1997–2000), ҚР Ақпарат министрі (2003–04) қызметтерін атқарды. 2004 жылдан «Егемен Қазақстан» респ. газеті АҚ-ның президенті. 2007 ж. «Өлең аудармасының теориясы мен поэтикасы» деген тақырыпта докт. дисс. қорғады. А. мәдениет және әдебиет мәселелері жөнінде, оның ішінде А.С.Пушкиннің «Евгений Онегин» романының қазақ тіліне аударылуы туралы зерттеулер жазды.
