'''ЖАҚСЫ''' — [[Ақмола]] обл-ның Жақсы ауд-ндағы ауыл, аудан орталығы (1957 жылдан), т. ж. стансасы. Облыс орт. — Көкшетау қ-нан оңт.-батысқа қарай 271 км жерде, жусанды-бетегелі қоңыр топырақты дала белдемінде орналасқан. Тұрғыны 5,4 мың адам (1999). Қргесі 1939 ж. Ақмола — Қарталы т. ж-н салуға байланысты қаланған. Ж-да элеватор, тәулігіне 2,7 т ұн тартатын диірмен, макарон шығаратын цех, тұрмыстық комб., бастауыш, орта мектеп, кәсіптік-тех. мектеп, мәдениет үйі, кинотеатр, ауд. емхана мен аурухана, санэпидстанса, т.б. бар. Ауыл арқылы — Астана — Қостанай автомоб. жолы, Астана — Қарталы, Астана — Қостанай т. жолдары өтеді. 
С. Әбдірахманов
'''ЖАҚСЫ АЛАКӨЛ''' — Тобылдың жоғарғы ағысы алабындағы көл. Қостанай обл-ның Денисов және Таран ауд-дары жерінде, Тобыл және Аят өзендері аңғарларының аралығында, теңіз деңгейінен 217 м биіктікте орналасқан. Аум. 25 км2, ұз. 7,1 км, ені 4,3 км, жағасының ұз. 21 км. Жауын-шашын және жер асты суымен толысады, шағын Ащысу өз. құяды. Жағасы жайпақ, батпақты. Қараша — сәуір айлары аралығында мұз қатады. Суы тұзды. Көктемде мал суарылады. Алабы — қалың құрақ, қамыс өскен шабындық.
Қ. Көбенқұлов
'''ЖАҚСЫ АРҒАНАТЫ''' — Тарбағатай жотасының солт.-батыс бөлігіндегі тау. Шығ. Қазақстан обл-ның Тарбағатай ауд. жерінде, Жалаңаш және Тымырсық өзендері аралығында орналасқан. Батыстан шығысқа қарай 15 — 18 км-ге созылған, ені 12 км, абс. биікт. 1609 м. Тақтатас, әктас, гнейс жыныстарынан түзілген. Солт. беткейі көлбеу, аңғарлармен тілімденген, оңт-гі құлама. Беткейлері мен шатқалдарында қайың, көктерек, таудың қара топырағында бетеге, селеу өседі.
'''ЖАҚСЫ АУДАНЫ''' — Ақмола обл-ның солт.-батысындағы әкімшілік бөлік. 1955 ж. тың және тыңайған жерлерді игеруге байланысты құрылған. Жерінің аум. 9,7 мың км2. Тұрғыны 30,8 мың адам (1999). Орт. — Жақсы а. Аудан аумағындағы 46 елді мекен 13 ауылдық әкімш. округке біріктірілген. 
Ж. а. дала белдемінде орналасқан. Ауданның солт. жартысын абс. биікт. 300 — 400 м ұсақ шоқылы — жонды таулар мен Көкшетау қыратының оңт.-батыс бөлігі алып жатыр. Оңт. жағын жонды-белесті келген, абс. биікт. 250 — 300 м болатын Атбасар жазығының батыс бөлігі қамтыған. Климаты континенттік, қысы суық, қары аз (20 см), жазы ыстық, құрғақ. Қаңтардағы орташа темп-ра –17 — 18С, шілдеде 19 — 20С. Жауын-шашынның жылдық орташа мөлш. 300 — 350 мм. Аудан жері арқылы [[Есіл]], Терісаққан, Аққайрақты, Жаманқайрақты, Құмай өзендері ағып өтеді. Ең үлкен көлі — Қалмақкөл. Солт-нде карбонатты қара, оңт-нде карбонатты қызыл қоңыр топырақ, өзен жайылмаларында шалғындық топырақ тараған. 1954 — 56 ж. аудан жерінің көпшілік бөлігі жыртылды. Жыртылмай қалған жерлерінде жусан аралас селеулі, бетегелі-селеулі далалық өсімдіктер, Есіл аңғарында бұта аралас шалғын өседі. Қасқыр, түлкі, қарсақ, қоян, суыр, қарабауыр, күзен, сарышұнақ, қосаяқ, дала белдеміне тән құстар (бозторғай, қаратамақ, т.б.) мекендейді.
Халқының орташа тығызд. 1 км2-ге 3,2 адамнан, Есіл аңғарында 10 — 20 адамнан келеді. Элеватор, диірмен, макарон цехы, құрылыс материалдарын өндіретін, а. ш. техникасын жөндейтін шеберханалар, көлік кәсіпорындары, тұрмыстық комб., баспахана, т.б. жергілікті кәсіпорындар бар. Бұрынғы 17 кеңшардың негізінде “Подгорное” акцион. қоғамы, 19 шаруашылық серіктестіктері, “Прогресс” өндірістік кооперативі, 487 шаруа қожалықтары құрылған. 
А. ш-на пайдаланылатын жері 945,1 мың га, оның ішінде егістігі 532,6 мың га, шабындығы 18,6 мың га, жайылымдық жері 393,1 мың га (2000). Шаруашылығының басты саласы егіншілік, негізінен, астық өндіру, аздап картоп, көкөніс, техн. дақылдар егіледі. Мал ш-ның басты саласы етті-сүтті ірі қара, шошқа өсіру. 2001 жылдың басында ауданда 19,3 мың сиыр, 13,9 мың шошқа, 10,8 мың қой мен ешкі, 4,1 мың жылқы, 54,0 мың құс болды. 
Ж. а-да 22 мектепке дейінгі балалар мекемесі, 1 кәсіптік-тех., 14 бастауыш, 9 орталау, 23 орта мектеп, 19 клуб пен мәдениет үйі, 13 кітапхана, орт. ауд. аурухана, 30 фельдшерлік-акушерлік пункт, 6 дәрігерлік амбулатория, 2 учаскелік аурухана жұмыс істейді (2000). 1955 жылдан аудандық газет шығарылады. Аудан жері арқылы [[Павлодар]] — Астана — Қараталды (Қарталы), [[Астана]] — Тобыл — Қостанай т. ж-дары, Астана — Атбасар — [[Қостанай]], Қима — Жақсы — Рузаевка автомоб. жолдары өтеді. Барлық ауылдық әкімш. округ орталықтарымен автобус байланысы бар. 
С. Әбдірахманов
