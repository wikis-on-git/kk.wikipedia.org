{{History of Germany}}
{| align="right"
|[[Image:DeutschesSprachgebiet962.png|right|160px|thumb|[[Қасиетті Рим империясы]]ндағы (шекаралары қызыл сызықпен берілген) [[неміс тілі]]нің таралу аймағы (сарғыш түспен боялған), ш. 962 ж.]] 
|}

'''[[Неміс тілі|Неміс тілінің тарихы]]''' — [[орта ғасырлар]]дың бас кезінде орын алған [[жоғарғы неміс дауыссыздар өзгерісі]]нің нәтижесінде неміс тілінің [[батыс герман тілдері]]нен бөлініп шыққан кезінен бастап басталады. [[Көне жоғарғы неміс тілі]], [[орта жоғарғы неміс тілі]] және қазіргі неміс тілінің бастамасы, барлығы [[Қасиетті Рим империясы]]ның тарихына тұспа-тұс келеді. 19-20-шы ғасырларда [[стандарт неміс тілі]] қалыптасып, диалектілік айырмашылықтардың азаюы орын алды.

== Жоғарғы неміс тілі ==
=== Көне жоғарғы неміс тілі ===
{{main|Көне жоғарғы неміс тілі}}
[[Көне жоғарғы неміс тілі]]нің ең алғашқы ескерткіштері — 6-шы ғасырда жазылған руникалық жазбалар. [[Һильдебранд туралы жыр]], ''[[Муспилли]]'', [[Мерзебург дұғалары]] секілді мәтіндердің бөліктері сол тілдегі алғашқы жинақы мәтіндердің мысалдарыболып табылады.


=== Орта жоғарғы неміс тілі ===
{{main|Орта жоғарғы неміс тілі}}
'''Орта жоғарғы неміс тілі''' (немісше: ''Mittelhochdeutsch'') — [[неміс тілі]]нің тарихындағы [[1050]]-[[1350]] жылдар кезеңін белгілеуге арналған атау. Оның алдында [[орта жоғарғы немісв тілі]] кезеңі болып, одан кейін [[ерте жаңа жоғарғы неміс тілі]] кезеңі басталды. Кейбір ертеректегі зерттеулерде бұл кезеңді [[1500]] жылға дейін созылған деп көрсетілген.

=== Ерте жаңа жоғарғы неміс тілі ===
{{main|Ерте жаңа жоғарғы неміс тілі}}

[[Лүтер, Мартин|Мартин Лүтер]] [[Таурат және Інжіл|Библияны]] аударғанда ([[Жаңа келісім]] [[1522]] жылы, [[Көне келісім]] [[1534]] жылы шықты), ол өзінің аудармасын сол кездің өзінде дамып-кемелденген, сол замандағы немістердің арасында кең тараған тілге аударды. Ол тіл шығыс-жоғарғы және шығыс-орталық неміс диалектілеріне негізделіп, орта жоғарғы неміс тілінің грамматикалық ерекшеліктерін сақтап қалған тіл болатын (мысалы, орталық және жоғарғы Алманияның диалектілері сол кездің өзінде [[ілік септік|ілік септігін]] және [[претерит]] шағын жоғалта бастаған болатын). Лүтердің аудармасы енді ғана шыққанда, оған қосымша ретінде соның әр аймақтың диалектінде белгісіз сөздердің қысқа сөздікшесі берілетін. [[Рим католиктері]] алғашында Лүтердің аудармасын қабылдаудан бас тартып, өздерінің католик стандарт тілін (''gemeines Deutsch'') жасауға тырысты. Бірақ оның «протестант неміс тілінен» айырмашылығы өте шамалы болып шықты. Жалпыға бірдей ортақ неміс тілі [[18-ші ғасыр]]дың орта шенінде қалыптасып болып, [[ерте жаңа жоғарғы неміс тілі]] кезеңі аяқталды.

== Төменгі неміс тілі ==
[[Төменгі неміс тілі]] жоғарғы неміс, [[ағылшын-фриз]] және [[төменгі франкония]] тілдерінің ортасында орналасқандықтан оның сондай анық тілдік тарихы болған емес. Бұл [[батыс герман тілдері]]нің шын мәнінде бір үлкен [[диалектілік континуум]] екендігінің айғағы. Ортағасырлардың басында ол ағылшын-фриз тобының, ал [[Қасиетті Рим империясы]]ның заманында жоғарғы неміс тілінің ықпалына ұшырады. 17-ші ғасырда [[Һанза лигасы]] ыдыраған соң төменгі неміс тілі тек жергілікті диалектілер деңгейіне түсіп, бұрынғы маңызынан айырылып қалды.

=== Көне саксон ===
{{main|Көне саксон тілі}}
'''Көне саксон тілі''', '''көне төменгі неміс тілі''' атымен де белгілі — [[батыс герман тілдері]]нің бірі. Оның құжаттары [[9-шы ғасыр]]дан [[12-ші ғасырға]] дейінгі аралыққа жатады, ал содан кейін ол дами отырып [[орта төменгі неміс тілі]]не айналды. Ол тілде Алманияның солтүстік-шығыс жағалауы мен [[Дания]]да өмір сүрген [[саксон халықтары]] сөйлеген. Ол көне [[ағылшын-фриз тілі]]не ([[көне фриз тілі|көне фриз]], [[көне ағылшын тілі|көне ағылшын тілдеріне]]) мейлінше жақын. [[Ингвеондық назал спирант заңы]] жарым-жартылай оған да әсер етті.

=== Орта төменгі неміс тілі ===
{{main|Орта төменгі неміс тілі}}
Қазіргі [[төменгі неміс тілі]] орта төменгі неміс тілінен бастау алған. Ол [[1100]]-[[1500]] жылдар аралығында қолданыста болып, кейін [[батыс төменгі неміс тілі]] мен [[шығыс төменгі неміс тілі]] болып екіге бөлінді. [[Батыс герман тілдері]]ндегі [[диалектілік тұтастық]]тағы оның көршілері батыста [[орта голланд тілі]] мен оңтүстікте [[орта жоғарғы неміс тілі]] болды. Орта төменгі неміс тілі [[Һанза лигасы]]ның ортақ тілі болып, [[Солтүстік теңіз]] бен [[Балтық теңізі]]нің барлық жағалауларында кең тараған тіл болды. [[Лүбек]] қаласының диалектісіне негізделген стандарт [[жазба тіл]] дамыды, бірақ толыққанды жазба тілге айналып үлгірмеді.

== 19-шы ғасыр ==
Неміс тілі Орта және Шығыс Еуропада орналасқан [[Һабсбургтер империясы]]ның сауда-саттық және ресми тілі тілі болды. [[19-шы ғасыр]]дың ортасына дейін бұл тіл бүкіл империяның әсіресе қала тұрғындарының арасында кең тараған тіл болды. Егер біреу неміс тілінде сөйлесе, бұл оның қай этникалық топқа жататынын емес, оның [[саудагер]] және қала тұрғыны екенін білдіретін. Кейбір [[Праһа]] (немісше: ''Праг''), [[Будапешт]] (Буданың немісше аты: ''Офен'') сияқты қалалар Һабсбургтер иелігіне енгізілгеннен кейінгі жылдары [[немістендірілу|немістендірілді]], ал [[Братислава]] (немісше: ''Прессбург'') сияқты қалалар әуел бастан неміс тілді қалалар ретінде салынды. Кейбір [[Милан]] (немісше: ''Майланд'') сияқты қалалар негізінен неміс-емес қалалар болып қала берді. Алайда Праһа, Будапешт, Братислава, [[Загреб]] (немісше: ''Аграм'') және [[Любляна]] (немісше: ''Лайбах'') негізінен немістілділер қоныстанған қалалар болды.

Шамамен [[1800]] жылға дейін стандарт [[неміс тілі]] тек қана жазба тілі болған деуге болады. Ол кезде солтүстік [[Алмания]]ның диалектілері стандарт тілден өте өзгеше қалаларының тұрғындары стандарт тілді [[шет тілі]]н үйренгендей етіп үйреніп, мәтінді дәл жазылғандай етіп оқуға тырысатын. Сол кездегі айтылым ережелері де солтүстік тұрғындарының акцентін ереже етіп қабылдап алды. Бірақ стандарт неміс тілінің айтылымының жер-жерде өзіндік ерекшеліктері де болды.

Ақпарат құралдары мен жазба шығармалардың барлығы дерлік стандарт неміс тілінде жазылады (ол немісше ''Hochdeutsch'' деп аталады) және ол тілді немістілді аймақтардың бәрінде түсінеді. Тек ата-анасымен жергілікті диалектіде ғана сөйлесіп үйреніп, әлі мектепке бармаған балалар ғана оны түсінбеуі мүмкін. 

[[1852]]-[[1860]] жылдар арасында 16 бөлік болып шыққан [[ағайынды Гриммдер]]дің алғашқы сөздігі неміс тілінің ең толық сөздігі болып қала беруде.

== 20-шы ғасыр ==
:''Тағы қараңыз [[стандарт неміс тілі]].''
[[Сурет:German1910.png|right|300px|thumb|Неміс тілінің таралу аймақтары, 20 ғасырдың басы.]]

[[1880]] жылы [[Дуден анықтамалығы|Дуден анықтамалығында]] алғаш рет грамматикалық және орфографиялық ережелер бекітілді. [[1901]] жылы бұл неміс тілінің стандарт анықтамалығы болып жарияланды. Неміс тілінің орфографиясы 1998 жылға дейін өзгеріссіз қала берді. [[1996]] жылы [[Алмания]], [[Аустрия]], [[Лихтенштейн]] және [[Швейцария]]ның ресми өкілдері неміс тілінің орфографиясын реформалау туралы шешім қабылдады. Сегіз жылдық өтпелі кезең жарияланды, оның кезінде реформаланған емле мектептерде үйретіліп, ақпарат құралдарында дәстүрлі және реформаланған емле қатар қолданылатын болып шешілді.

== Тағы қараңыз ==
*[[Неміс әдебиеті]]
*[[Неміс тілінің диалектілері]]
*[[Стандарт неміс тілі]]
*[[Немістер]]

{{Language histories}}

{{Germanic Philology}}

[[Санат:Неміс тілі]]
[[Санат:Тілдердің тарихтары]]

[[en:History of German]]
[[de:Deutsche_Sprachgeschichte]]
