{{cleanup}}
'''Едіге''', -  Ноғай ордасының негізін қалаған әмірші, қолбасшы.
     
[[1352]] ж. [[Ақ Орда]]да, [[Құмкент]] деген жерде туған. Сол кезде Ақ Орда [[Алтын Орда]] хандарының билігінен саяси еркіндігін алып, тәуелсіз хандық болып кеткен болатын. Едіге [[маңғыт руы]]нан шыққан, жоғары мәртебелі мырзалардың ұрпағы еді. [[1376]] ж. жанжалдан кейін Ақ Орданың әміршісі [[Орыс хан]]ның қуғынынан [[Әмір Темір]]дің тұсында [[Мауераннаһр]]ге қашып кеткен. [[Самарқанд]]та Едіге [[Тоқтамыс]]пен кездесіп, оның Орыс ханға қарсы күресіне көмектеседі. Әмір Темір Тоқтамысты да, Едігені де мейман қылып, оларға Орыс ханға қарсы әрекеттерін қолдайды. Бірақ Тоқтамыс Ақ Орданың, кейін Алтын Орданың тағын қолына алып алғаннан кейін, Әмір Темірді сатып кетеді. Темірдің Тоқтамысты жазалағысы келеді. Едіге Темірді Тоқтамысқа қарсы соғысында қолдайды. [[1391]] ж. Тоқтамыс жеңілгеннен кейін, Едіге өз әскерімен Темірден айырылып, [[Еділ]]мен [[Жайық]]тың арасында жерлерін басқара бастайды. Едігені әмірші деп санаған жұрт Алтын Ордада тұрып, өзін [[ноғай]]лы деп атағаннан кейін, Едіге би өз құрастырған мемлекетін [[Ноғай Ордасы]] деп атаған. [[1397]] ж. Едіге би Алтын Орданың әскерінің қолбасшысы болып, [[1399]] ж. [[Литуа]]ның князі [[Витовт]] пен Литуаға қашқан Тоқтамыстың әскерлерін құртып, оларды жеңген. Әмір Темір тағына отырғызған [[Алтын Орда]]ның ханы [[Темір Құтлық]] өлгеннен соң, Едіге тағына [[Шәдібек хан]]ды отырғызады. [[Шыңғысхан]]ның ұрпағы болмағандықтан, Едігенің атағы «[[хан]]» емес, «[[би]]» еді (Ұлы Темірдің де атағы сол себептен «хан» емес, «[[әмір]]» еді). Бірақ, Едігенің билігі ханның билігінен кем емес еді. Шәдібек Едігеден тәуелді еді. [[1409]] ж. Едіге [[Батыс Сібір]]де жасырынған Тоқтамысты тауып, өлтіреді. [[1407]] ж. өзін «Бұлғария әмірі» атап кеткен [[Жәлеледдін]]ге қарсы шабуыл жасайды. [[1408]]-1409 жж. [[Ресей]]ге қарсы соғыс жүргізеді. [[Серпухов]], [[Дмитров]], [[Ростов]], [[Переяславль]], [[Төменгі Новгород]]ты алып, өртеп тастайды. [[Мәскеу]]ге дейін басыпбарады, бірақ қаланы ала алмайды. Соғыстың себебі Едігенің Ресей оған салық төлесін деген қалауы және Алтын Орданың бұрынғы ахуалын қайтару еді. [[1410]]-[[1412]] жж. Ноғай Ордасында жанжалдар басталғаннан соң, Едіге билігінен айырылады. [[1419]] ж., 67 жастағы Едіге би Ноғай Ордасының астанасы – [[Сарайшық]] қаласының маңында Тоқтамыстың ұлы – Қадырбердінің қолынан қаза табады.

[[Санат:Ноғай Ордасы]]


[[ru:Едигей]]
