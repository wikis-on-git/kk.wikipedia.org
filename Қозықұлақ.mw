'''ҚОЗЫҚҰЛАҚ''' ('''''Trіchochіton''''') – орамжапырақ тұқымдасына жататын бір жылдық шөптесін өсімдік. 
[[Қазақстан|Қазақстанда]] [[Қаратау]] мен Бат. Тянь-Шань тауларының тасты беткейлерінде, жартас және [[ағаш]] көлеңкелерінде өсетін 1 түрі – майда Қ. (T. іnconspіcum) кездеседі. <br />
Биікт. 5 – 40 см, сабағы кейде бұтақталған, [[Жапырақ|жапырақтары]] ұзынша, тостаған жапырақшаларының түп жағы дорбашық тәрізді. Күлте жапырақшалары ақ түсті, ұз. 2 мм-дей. [[Мамыр]] – [[тамыз]] айларында гүлдеп, жеміс салады. Бұршаққынды жемістері созылыңқы қандауыр пішінді, ұз. 1,5 – 4,5 см. Жоғ. жағы қысыңқы келеді де, төм. жағының 1/3 бөлігі ашылады. Тұқымы жасыл сары түсті.
''С. Арыстанғалиев''
