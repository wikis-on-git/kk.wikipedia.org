'''Майқы би''' ([[12 ғ.|12]]—[[13 ғ.|13]] ғғ.) — халықтың ауызша тарихының айтуында, [[Шыңғысхан|Шыңғыс]]ты [[хан көтеру]]ге қатысқан атақты 12 бидің [[табын]]нан шыққан бірі.

Шежіре деректері бойынша [[Ұлы жүз]]дің түп атасы Ақарыстан Ұзынсақал Ыбрайым, одан Кейкі, одан Төбе би, одан Қойылдыр, Қоғам, Майқы, Мекре тарайды.

Әділ билігімен, тапқыр шешендігімен бүкіл қазақ қауымының арасында атағы шыққан адам. Халық арасында: «Түгел сөздің түбі бір, түп атасы Майқы би» деген ескі сөз бар.

Шыңғыс ханның ел бастау ісіне көмектесіп, ақылшысы, өзі жорыққа аттанғанда орнына қалдыратын биі болғаны, [[Жошы хан]]ның Батысқа жасаған жорығында моңғол әскерінің оң қанатын басқарғаны айтылады. Осыған қарағанда, Майқы би жас жағынан [[Шыңғысхан]]мен қарайлас, болмаса ептеп үлкен болуы мүмкін.

[[Санат:Тұлғалар]]
[[Санат:Қазақстан тарихы]]
[[Санат:Туған жылы белгісіздер]]
[[Санат:Қайтыс болған жылы белгісіздер]]
