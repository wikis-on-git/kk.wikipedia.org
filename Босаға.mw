БОСАҒА, ауыл,  Шет ауданындағы Босаға  селолық округiнiң орталығы. Шалтас тауының етегiнде  аудан орталығы Ақсу-Аюлының оңтүстiк-шығысында  – 170 км, Қарағанды қаласының оңтүстігінде 280 км жерде орналасқан. Іргесі 1937 жылы Қарағанды-Мойынты темір жолының құрылысы бойында Босаға стансасының ашылуына байланысты қаланған. Халқы 1099 (2006). Ұлттық құрамы: 97 пайызы қазақ; 3 пайызын өзге ұлт өкілдері құрайды. Округ аумағында өткен ғасырдың 40 жылдарында Балқаш өндірістік құрлысының қосалқы шаруашылығы ұйымдастырылған. 60-90 ж.ж. Босаға кеншарының және ауылдық кеңестiң орталығы. Шаруашылықтың мамандандырылған негiзгi бағыттары қой шаруашылығы, қосымша саласы-жылқы, iрi қара өсiру болды. Жерiнiң жалпы ауданы 302 мың га. Округтің елді мекендерінде (Босаға, Бестамақ, Жұманбұлақ, Жылыбұлақ) 4 мектеп, мәдениет үйі, ФАП, кітапхана бар. Кеңшар негiзiнде 88 шаруа қожалығы құрылған (2006). Соғыс жылдары әскери-дала эвакогоспиталінің бастығы болған, ғылым докторы, профессор Шет ауданының «Құрметті азаматы» Гүлімжан Қарсыбекованың туған жері. Ауыл басқа елді мекендермен автомобиль жолдары арқылы байланысады.  
[[Санат:Қарағанды облысы]] [[Санат:Шет ауданы]]
