'''Эксцентриситет''' (лат. ех – бөлектікті білдіретін қосымша және сеntrum – центр) – конустық қиманың (эллипстің, гиперболаның және параболаның) белгілі бір нүктесінен фокусына дейінгі ара қашықтығының сол нүктеден директрисаға дейінгі ара қашықтыққа қатынасына тең сан. Э. конустық қиманың пішінін сипаттайды. Э-і бірдей екі конустық қима өзара ұқсас болып келеді. Эллипстің Э-і бірден кіші, гиперболанікі бірден үлкен, ал параболанікі бірге тең болады. Эллипс пен гиперболаның Э-ін олардың фокустарының ара қашықтығының үлкен оське (не нақты оське) қатынасы ретінде де анықтауға болады; қ. Эллипс; Гипербола; Парабола.
