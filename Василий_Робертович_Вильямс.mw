[['''ВИЛЬЯМС Василий Робертович''']] (9.10.[[1863]], Мәскеу қ. – 11.11.1939, сонда) – [[топырақтанушы]], Беларусь ҒА-ның (1929), КСРО ҒА-ның (1931) және Бүкілодақтық а. ш. академиясының акад. (1935), агроном. топырақтану ғылымының негізін салушылардың бірі. Петров егіншілік және орман ш. академиясын (1887, қазіргі К.А.Тимирязев атынд. Мәскеу а.ш. академиясы) бітірген. 1888–1891 ж. Францияда (Пастер лабораториясында), Германияда (Воль лабораториясында) ғыл. жұмыстар жүргізген. 1894 жылдан өзі оқыған академияның жалпы егіншілік және топырақтану (кейіннен топырақтану кафедрасы) кафедрасын, өмірінің соңына дейін басқарды. Тимирязев атынд. А. ш. академиясының ректоры (1922–25) болды. В-тың ғыл.-зерт. жұмыстары топырақтану ғылымының [[агроном. және биол. салаларына егіншілік]] пен шалғынтануға арналған. Ол топырақтың түзілуі [[күрделі биол. процесс]] екендігін дәлелдеп, топырақ құнарлылығын сақтау және одан әрі жетілдіру жөнінде агроном. шараларды белгіледі. В. топырақ құрылымын жақсартудың негізі ретінде егіншіліктің шөп танапты жүйесін ұсынды. Бұл жүйенің басты буыны – [[егіншіліктің ауыспалы жүйесінде]] негізгі егілетін дақылдармен қатар міндетті түрде шөп танапты егістіктің болуы. В. шөп танапты [[егістіктер ретінде бұршақты шөптер]] мен [[дәнді шөптерді араластырып егуді]] ұсынды. Қазақ а. ш. академиясының егіншілік ғыл.-зерт. ин-тына В.Р.Вильямс есімі берілген (1940).
