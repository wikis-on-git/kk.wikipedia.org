'''Бхутто, Беназир'''(1953 - 2007), - Пәкістанның премьер-министрі, Пәкістан Халық Партиясының жетекшісі. Тек қана Пәкістанда ғана емес, мұсылман елдері арасында премьер-министрдің деңгейіне жеткен тұңғыш әйел. 1953 жылы Карачи қаласында дүниеге келді. Әкесі - саясатшы, мемлекеттік қайраткер, кейін Пәкістан Халық Партиясының ұйымдастырушы әрі тұңғыш жетекшісі, Пәкістанның премьер-министрі және президенті Зүлфікар Әли Бхутто еді, анасы Иранда туған, Пәкістанға көшкен күрт еді, оның аты Нусрат Бегунам еді, кейін күйеуінің тегін өзінің  Бхутто, өзінің тегі ретінде алды. Беназир деген есім араб тілінен аударғанда "аяусыз" деп аударылады. Шынында да, марқұм Беназир Бхутто адал, әділет жолынан бұрылмай, мақсатынан бас тартпай, құндылықтарды өзгермеуші еді. Жекеменшік мектепте оқып, кейін батыс жоғары білімін алып, сауатты, оқымысты адам еді. Әкесін жолын қуып саясатпен айналысты. 1977 жылы Зүлфікар Әли Бхуттоны билігін құлатып, өлтіргеннен кейін, Беназир елінен көшіп кетеді. Бірақ, 1988 жылы Пәкістан жетекшісі Зия-уль-Хақ  әуе апатында қаза тапқаннан кейін, Пәкістанға оралып, сайлауға қатысады. Бхуттоның партиясы жеңіп, Беназир премьер-министр болып кетеді. 1990 жылы Беназир Бхутто биліктен кетеді, бірақ 1993 жылы премьер-министрдің орнына оралады. Беназир Бхуттоның билігін Пәкістан Мұсылман Лигасының Наваз Шарифтің фракциясы құлатады, билікке Наваз Шариф келеді. 1999 жылы Пәкістанның жетекшісі Первез Мұшарраф болған соң, Беназир елінен тағы да көшіп кетеді. Сегіз жылдан кейін, Бхутто өміріне қаупіне қарамастан Пәкістанға қайтып, сайлауға қатысқы келеді. Бірақ сайлау үрдісі өткен кезде, 2007 жылының желтоқсанның 27-інде Равальпинди қаласында Бхутто лаңкестік актінің құрбаны болып, қаза табады. Беназир Бхутто Пәкістанның демократизация үрдісіне, халықтың өмір деңгейін көтеруіне, сауатын ашуына үлкен үлес қосты.
