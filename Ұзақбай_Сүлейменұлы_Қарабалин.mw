'''Ұзақбай Сүлейменұлы Қарабалин''' — «„ҚазМұнайГаз“ Ұлттық компаниясы» АҚ президенті, ғылым қайраткері.

[[1947]] жылы 14 қазанда [[Қазақстан]] Республикасы [[Атырау]] облысы [[Ембі ауданы]] Қосшағыл кентінде туған.

1970 ж. И.М. Губкин атындағы мәскеу мұнай-химия және газ өнеркәсібі институтын «Мұнай мен газ кеніштерін игерудің кешенді механизациясы және технологиясы» мамандығы бойынша бітірді.

Техника ғылымдарының кандидаты (Уфа мұнай институты,1985 ж.)

«Мұнай және газ ұңғымаларын бұрғылау» кафедрасы бойынша академиялық профессор (Атырау мұнай және газ институты, 2001 ж.)

ҚазҰТУ-дың құрметті профессоры (Қазақ ұлттық техникалық университеті, 2004 ж.)

«Мұнай және газ ұңғымаларын бұрғылау» мамандығы бойынша Қазақстан Республикасы Ұлттық инженерлі академияның академигі (ҚР ҰИА, 2004 ж.)

40-тан астам мақала, кітап, 5 өнертапқыштық жаңалық авторы.

== Марапаттары ==
* 3-ші дәрежелі «[[Барыс ордені|Барыс]]» ордені (2005 ж.)
* «[[Құрмет ордені|Құрмет]]» ордені (2000 ж.)
* «Отличник разведки недр СССР» белгісі (1988 ж.)
* «Қазақстан Конституциясына 10 жыл» мерейтойлық медалі (2005 ж.)
* «Қазақстан Республикасының Парламентіне 10 жыл» мерейтойлық медалі (2006 ж.)

Қоғамдық марапаттдың иегері:
* «Лидер российской экономики» ордені (2005 ж.)
* «Қазақстан Республикасы құрметті жер қойнауын барлаушы» (2003 ж.) атағымен марапатталған.

== Еңбек жолы ==

1973 ж. — «Қазмұнайгазбарлау» басқармасы Оңтүстік Ембі мұнай-газ барлау экспедициясының инженер-технологы (Атырау обл.)

1974 ж. — Қазақ ғылыми-зерттеу геологиялық барлау мұнай институтының шайылмалы ерітінділер, бұрғылау технологиясы зертханасының меңгерушісі (Атырау обл.)

1981 ж. — Қазақ ғылыми-зерттеу геологиялық барлау мұнай институтты директорының ғылыми жұмыс жөніндегі орынбасары (Атырау обл.)

1988 ж. — «Каспиймаңыгеология» Бас аумақтық басқармасы тереңдей бұрғылау басқармасының бастығы (Орал қ.)

1990 ж. — В.И. Ленин атындағы Қазақ политехникалық институтының Гурьев филиалының кафедра меңгерушісі (Атырау қ.)

1991 ж. — ҚР Президенті Аппаратының және ҚР Министрлер кабинетінің өнеркәсіп бөлімінің аға референті (Алматы қ.)

1992 ж. — ҚР Энергетика және отын ресурстары министрлігінің мұнай және газ бас басқармасының бастығы

1994 ж. — ҚР Энергетика және отын ресурстары министрінің, ҚР Мұнай және газ өнеркәсібі министрінің орынбасары

1997 ж. — «Қазақойл» ҰМК бірінші вице-президент (Алматы қ.)

2000 ж. — «ҚазТрансГаз» ЖАҚ президенті (Астана қ.)

2001 ж. — ҚР Энергетика және минаралды ресурстар вице-министрі (Алматы қ.)

2003 жылдан «„ҚазМұнайГаз“ Ұлттық компаниясы» АҚ президенті (Алматы қ.)

[[Санат:1947 жылы туғандар]]
