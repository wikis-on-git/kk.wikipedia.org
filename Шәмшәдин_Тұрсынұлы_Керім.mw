'''КЕРІМ Шәмшәдин Тұрсынұлы''' (4.4.[[1962]] ж.т., [[Қызылорда]] обл. [[Арал]] ауд. Құлынды а.) – фольклортанушы, филол. ғыл. докт. ([[2001]]), проф. ([[2009]]). ҚазМУ-ды (1985, қазіргі ҚазҰУ) бітірген. [[Қазақстан]] Орт. музейінде (1985–87), Қазақстан ҒА-ның Әдебиет және өнер ин-тында кіші ғыл. қызметкер ([[1987]]–92), Өзбекстанның Сырдария мемл. ун-тінде доцент, кафедра меңгерушісі (1992–94) болып істеді. Халықар. қазақ-түрік ун-тінде кафедра меңгерушісі ([[1994]]–[[2001]]), 2001 жылдан Ислам ун-тінің (қазіргі Нұр-Мүбәрәк [[Египет]] [[ислам]] мәдениеті ун-ті) ректоры, проректоры қызметін атқарады. 2000 ж. «Қазақ фольклорындағы жұмбақ жанры» деген тақырыпта докт. дисс. қорғады. Ғыл. еңбектері негізінен фольклортану, араб филологиясы, исламтану мәселелеріне арналған. К-нің 40-тан астам ғыл. мақаласы, кітаптары («Қазақ жұмбағы», 2007; «Араб баспасөзінің тілі», 2008; т.б.) жарық көрген.
