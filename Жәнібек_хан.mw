'''Жәнібек хан, Әбу Сайд''' – ''[[Қазақ хандығы]]ның негізін қалаған хандардың бірі, [[Орыс хан]]ның ұрпағы, [[Барақ хан]]ның кіші ұлы''. 15-ғасырдың басында өмірге келген. 1457 – 58 ж. туысы [[Керей хан]]мен бірге Қазақ хандығының негізін қалаған. Керей ханнан соң 1465/66 жылдан 1470 жылдардың басына дейін Қазақ хандығының екінші ханы болды. Қазақ тарихында ол – Қазақ хандығының құрылу үрдісіне толық қатынасып, басшылық еткен тарихи тұлға. Жәнібек хан тұсында Қазақ хандығы жеке ел болды. Жәнібек ханның артында тоғыз ұлы қалды. Бұлардың ішінде Қасым мен Әдіктің қазақ қоғамындағы рөлі өте зор болды. Жәнібек хан 15-ғасырдың 70-жылдары ішінде қайтыс болған. 16-ғасырдың соңынан 19-ғасырға дейінгі барлық қазақ хандары Жәнібек ханның кіші ұлы Жадық сұлтаннан тарайды.
