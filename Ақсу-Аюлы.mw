Ақсу-Аюлы - [[Қарағанды облысы]] [[Шет ауданы]]ның әкімшілік орталығы. Халық саны 6000 адам. [[Қарағанды]] қаласынан 127 км-ге оңтүстікке қарай орналасқан. [[Шерубай-Нұра]] өзенінің жағасында орналасқан. Астана-Алматы республикалық жолының бойында орналасқан. Ауылда 1 колледж, 2 орта мектеп, 1 сырттай мектеп, 1 кәсіптік мектеп бар. 

АҚСУ-АЮЛЫ, ауыл, Шет ауданының және Ақсу-Аюлы селолық округінің орталығы. Шерубай Нұра өзенінің аңғарында, Аюлы тауының етегінде,  Қарағандының оңтүстік-шығысында 130 км жерде Астана-Алматы автожолының бойында орналасқан. Іргесі колхоздастыру кезеңінде 1930 жылы қаланған. Халқы 5300 (2006). Ұлттық құрамы: 98 пайызы қазақ; 2 пайызын өзге ұлт өкілдері құрайды. Округ атауы 1930 жылдары Түлкілі ауылдық кеңесі, 1994 жылдары Ақсу-Аюлы ауылдық округі болып өзгерген. Округ аумағында өткен ғасырдың 30 жылдарында Ақсу, Егіндібұлақ, Алғабас, Қызылтау, Беталыс, Қатпар, Игілік, Сталин, Еңбекшіл колхоздары ұйымдастырылған. 60-90 ж.ж. Орджоникидзе атындағы кеңшардың және ауылдық кеңеспен аудан орталығы. Шаруашылықтың негізгі бағыттары ет, сүт өндіру және қосымша егін салу болды. Жерінің жалпы ауданы 155 мың га. Аудан орталығы мен округтің елді мекендерінде (Ақсу, Ақтөбе, Еңбекшіл, Қайрақты) 30-дан астам аудандық және облыстық бағыныстағы мемлекеттік мекемелер мен кәсіпорындар, 2 орта, 4 бастауыш мектеп, кәсіби мектеп, интернат үйі, аурухана, 4 ФАП, 37 дүкен, 7 асхана, 8 АЗС,  мейманхана, 5 жеке меншік монша, 3 шаштараз, 4 жеке меншік дәріхана, жастардың демалу орталығы, кітапхана, мәдениет үйі, ауылдық клуб, мешіт, мұражай, балалар мен жастардың спорт мектебі мен бала бақша, басқа да мәдени-тұрмыстық мекемелер бар. Кеңшар негізінде 100 шаруа қожалығы құрылған (2006). Белгілі қазақ биі Жанқұтты би туып өскен, Шортанбай Қанайұлының және Жидебай батырдың мазарлары бар. Жанқұтты би, Шортанбай жырау ескерткіштері аудан орталығына орнатылып көше атаулары берілген. Ауыл басқа елді мекендермен автомобиль жолдары арқылы байланысады. Ең жақын Жарық т.ж. станциясы 70 км. жерде.
[[Санат:Қарағанды облысы]]
[[Санат:Шет ауданы]]

[[ru:Аксу-Аюлы]]
