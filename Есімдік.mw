{{Shortcut1|Грамматика}}
'''Есімдіктер''' заттың атын, сынын, санын, я олардың аттарын білдірмейтін, бірақ солардың ([[зат есім]], [[сын есім]], [[сан есім|сын есімдердің]]) орнына жұмсалатын [[сөз табы]]. Есімідіктер белгілі бір түсінікті я ойды жалпылама түрде мегзеу арқылы білдіреді. Есімдіктердің нақтылы мағыналары өздерінен бұрын айтылған сөйлемге немесе жалпы сөйлеу аңғарына қарай айқындалады. 

== Есімдіктердің мағыналары ==
Мағыналарына қарай есімдіктер мынадай топтарға бөлінеді:
#жіктеу есімдіктер;
#сілтеу есімдіктер;
#сұрау есімдіктер;
#өздік есімдіктер;
#белгісіздік есімдіктер;
#болымсыздық есімдіктер;
#жалпылау есімдіктері;

=== Жіктеу есімдіктері ===
Жіктеу есімдіктеріне ''мен, сен, сіз, ол, біз (біздер), сендер, сіздер, олар'' деген сөздер жатады. 

Жіктеу есімдіктері үнемі жақтық ұғыммен байланысты келеді. Сол себептен олар ылғи адаммен байланысты, демек, сөйлеуші, тыңдаушы және бөгде кісі деген ұғымдармен байланысты қолданылады.

Есімдіктердің де [[септеу]] жүйесі басқа есімдерімен негізінде бір ізді болғанымен, олардың әр тобына тән кейбір ерекшеліктері де жоқ емес. Мысалы, жіктеу есімдіктерінің жекеше түрлері төмендегінше септеледі:

{|class="wikitable"|
|Атау||''мен''||''сен''||''ол''
|-
|Ілік||''менің''||''сенің''||''оның''
|-
|Барыс||''маған''||''саған''||''оған''
|-
|Табыс||''мені''||''сені''||''оны''
|-
|Жатыс||''менде''||''сенде''||''онда''
|-
|Шығыс||''менен''||''сенен''||''онан (одан)''
|-
|Көмектес||''менімен''||''сенімен''||''онымен''
|}

Бұл үлгіден, басқа есімдерге қарағанда, жіктеу есімдіктерінің ерекшелеу септелетіні көрінеді. Бірақ бұл ерекшелік олардың көпше түрлеріне және ''сіз'' деген есімдіктерде кездеспейді, соңғылар (''сіз, біз, сендер, сіздер'') септеу жағынан басқа есімдерге ұқсас келеді.

=== Сілтеу есімдіктері ===

Сілтеу есімдіктеріне ''бұл, осы, сол, анау, мынау, сонау, осынау, ана, мына, сона, әні, міне '' деген сөздер жатады.
Бұл есімдіктер негізінен алғанда, сілтеу, көрсету, нұсқау сияқты ишараттарды білдіріп, '''қай? қайсы?''' деген сұрауларға жауап беретін аттрибутивтік сөздер.

=== Сұрау есімдіктері ===
Сұрау есімдіктері мыналар: ''кім? не? неше? қай? қандай? қанша? қалай? қашан?''

Бұлардан басқа да бірнеше сұрау есімдіктері бар, бірақ олар - белгілі жолдармен жоғарыда көрсетілген негізгі сұрау есімдіктерінен жасалған есімдіктер.

=== Өздік есімдік ===
Қазақ тілінде өздік есімдікке жалғыз ғана '''өз''' сөзі жатады. Бұл есімдік көбінесе ''өзім, өзің, өзіңіз, өзі, өзіміз, өздеріңіз'' деген сияқты оңаша және ортақ тәуелдеулі түрде қолданылады.

=== Белгісіздік есімдіктері ===
Белгісіздік есімдіктер деп мағыналары жағынан заттар мен құбылыстарды нақтылы түрде білдірмей, белгісіз мәнде айтылатын сөздерді айтамыз.

Белгісіздік есімдіктердің жасалауына '''бір, әр, әлде ''' деген үш сөз ұйытқы болып қызмет атқарады, белгісіздік есімдіктер осы сөздердің кейбір басқа есімдіктермен бірігуі арқылы жасалады. Мысалы:
#''Біреу, кейбіреу, кейбір, қайсыбір, әрбір, бірнеше, бірдеме (бірнеше).''
#''Әркім, әрне, әрқайсы, әрқалай.''
#''Әлдекім, әлдене, әлдеқайдан, әлденеше, әлдеқалай, әлдеқашан (алдақашан).''

=== Болымсыздық есімдіктері ===
Болымсыздық есімдіктер негізінде '''еш''' деген сөзбен кейбір есімдіктердің бірігуі арқылы жасалады. Мысалы: ''еш, ешкім, ешбір, ештеме, дәнеңе, ешқашан, ешқандай, ешқайсы.'' Болымсыздық сөйлемде болымсыздық мағына білдіретін '''емес, жоқ''' деген сөздермен және етістіктің болымсыз түрімен байланысты қолданылады (''ешкім айтқан емес; ешкім айтқан жоқ; ешкім айтпады'' т. т.).

=== Жалпылау есімдіктері ===
Жалпылау есімдіктері деп мағына жағынан кем дегенде екі я онан көп заттар мен құбылысатарды жинақтай атау үшін қолданылатын сөздерді айтамыз.
 
Жалпылау есімдіктеріне '''бәрі, барлық, барша, бар''' (''бар адам''), '''күллі, бүкіл, түгел''' деген сөздер ғана жатады.

== Әдебиет ==
*[[А. Ысқақов]], "Қазіргі қазақ тілі", 1974 ж. 

[[Category:Қазақ тілі]]
[[Category:Грамматика]]
[[Category:Сөз таптары]]

[[af:Voornaamwoord]]
[[ast:Pronome]]
[[bg:Местоимение]]
[[br:Raganv]]
[[bs:Zamjenice]]
[[ce:ЦIерметдош]]
[[ch:Klå'an]]
[[cs:Zájmeno]]
[[cv:Местоимени]]
[[da:Stedord]]
[[de:Pronomen]]
[[en:Pronoun]]
[[eo:Pronomo]]
[[es:Pronombre]]
[[fa:ضمیر]]
[[fi:Pronomini]]
[[fr:Pronom]]
[[gd:Riochdair]]
[[gl:Pronome]]
[[hr:Zamjenice]]
[[id:Pronomina]]
[[is:Fornafn]]
[[it:Pronome]]
[[ja:代名詞]]
[[ko:대명사]]
[[la:Pronomen]]
[[ln:Likitana]]
[[lv:Vietniekvārds]]
[[ml:സര്‍വ്വനാമം]]
[[nds:Pronomen]]
[[nl:Voornaamwoord]]
[[nn:Pronomen]]
[[no:Pronomen]]
[[pl:Zaimek]]
[[pt:Pronome]]
[[ru:Местоимение]]
[[sh:Zamjenica]]
[[sr:Заменице]]
[[sv:Pronomen]]
[[tr:Zamir]]
[[uk:Займенник]]
[[wa:Prono]]
[[zh:代詞]]
