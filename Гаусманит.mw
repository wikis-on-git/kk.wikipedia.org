'''ГАУСМАНИТ''' – ''оксидтер класының минералы.'' Хим. формуласы Mn2+Mn23+O4. Тетрагональдік сингонияда кристалданып, түйіршікті немесе тығыз агрегаттар түрінде кездеседі. Түсі қара, алмастай жылтыр, қатт. 5 – 5,5; менш. салм. 4,7 – 4,9 г/см3, морт сынғыш. Шөгінді, жапсарлық-метасоматиттік, гидротермальдық марганец кен орындарында браунит, магнетит, гематит, барит, т.б. бірге кездеседі. Г. қара металлургияда ферромарганец алуда және шойын балқыту процесінде қолданылады. [[Жезді]], [[Атасу]] кен орындарында кездеседі.
