Балалар мен жасөспірімдерге арналған республикалық «Ұлан» газетінің тарихы
•	Газет 1930 жылы 14 наурызда «Жас Алаш» газетінің 5-6 беттерінде газет ішіндегі газет болып алғаш жарық көрді. Алғашқы атауы «Пионер» болды.
•	1930 жылы 5 қарашада «Пионер» газеті Алматы қаласының Гоголь көшесіндегі №9 үйге өз алдына дербес басылым болып бөлініп шықты.
•	1937 жылдың наурыз айынан газет «Октябрь балалары» деген атаумен шыға бастады.
•	1941 жылғы 28 маусымдағы санынан кейін соғыс жағдайына байланысты уақытша жабылды.
•	1946 жылы 9 мамырда «Қазақстан пионері» деген атаумен қайта жарыққа шықты.
•	1980 жылы 14 наурызда шыға бастағанына 50 жыл толуына орай және жас ұрпаққа саналы тәрбие беру жолындағы еңбегі ескеріліп, «Қазақстан пионері» газеті «Құрмет» орденімен марапатталды.
•	1990 жылдан бастап «Қазақстан пионері» газетінің атауы «Ұлан» болып өзгерді.
•	«Ұлан» газеті 2002 жылы Қазақстан Республикасы Журналистика академиясының «Алтын жұлдыз» сыйлығын «Балалар басылымы» номинациясы бойынша иеленді.
•	Газетті әр жылдары Ә.Исмайылов, Ә.Ыдырысов, С.Бердіқұлов, Ф.Оңғарсынова, У.Қалижан, Б.Қойшыбаев, Ғ.Доскен, Б.Сүлейменов, С.Қалиұлы сияқты қазақтың қабырғалы қаламгерлері басқарды.
•	«Ұлан» газетін тәуелсіздігіміздің алғашқы жылдарынан 2008 жылдың қараша айына дейін белгілі балалар жазушысы Сұлтан Қалиұлы басқарды. Қазіргі бас редакторы – «Ұланның» бұрынғы жас тілшісі, ҚазҰУ-дың журналистика факультетінің 1998 жылғы түлегі Есей Жеңісұлы.
•	«Ұлан» газетінде тәжірибелі журналист, Қазақстанның Мәдениет қайраткері Алма Үмбеттегі 36 жылдан бері еңбек етіп келеді. Редакция алқасы құрамында Бағдат Мәжитов (бас редактордың орынбасары), Қуаныш Нұрданбекұлы, Гүлфарида Зейнуллина сияқты тәжірибелі журналистер бар. 
•	Әр жылдары Смағұл Елубаев, Жақау Дәуренбеков, Жаңабек Шағатай сияқты белгілі қаламгерлер, Мадина Омарова, т.б. сияқты кейінгі буын өкілдері «Ұланның» жас тілшісі болды
