'''Ярмұхамедов''' (Жармұхамедов) Шаяхмет Шамұхамедұлы ([[1902]], Қаракөл қ. – 1953, Теміртау қ.) – қоғам қайраткері. Орыс-қазақ уч-щесін, Верный жоғары бастауыш уч-щесін (1918), Ленинградтағы (қазіргі Санкт-Петербург) Бүкілодақтық коммунистік а. ш. ун-тін (1926) және өнеркәсіп академиясын (1940) бітірген. 1919 – 21 ж. Ресей Коммунистік Жастар Одағы Алматы обл. к-тінің хатшысы, 1921 – 22 ж. Түркістан Коммунистік Жастар Одағы ОК хатшысы, 1923 – 24 ж. Ленинградта Жұмысшы-шаруа Қызыл армиясы қатарында, Ташкентте Түркістан АКСР Саяси ағарту бас басқармасының төрағасы болды. 1926 – 28 ж. Қызылорда уездік к-ті үгіт-насихат бөлімінің меңгерушісі, Сырдария губ. партия к-тінің үгіт-насихат бөлімінің және ұйымдастыру бөлімінің меңгерушісі, 1928 – 29 ж. Ақмола, Алматы окр. атқару к-ттерінің хатшысы, 1930 – 31 ж. Қазақ өлкелік партия к-тінің нұсқаушысы, 1931 ж. тамыздан 1932 ж. мамырға дейін Қазақ АКСР еңбек халық комиссары қызметтерін атқарды. 1932 – 36 ж. Ақтөбе, Алматы обл. партия к-ттерінің хатшысы, 1940 – 43 ж. Кузнецк металлургия комб-нда кеніш партия ұйымдастырушысы, 1943 – 53 ж. Теміртау қ-ндағы Қазақ металлургия з-ты директорының орынбасары болып істеді. Я. Теміртау қ-н салуды ұйымдастырушылардың бірі, республиканың қара металлургиясын дамытуға елеулі үлес қосты.
