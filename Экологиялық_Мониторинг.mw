'''Экологиялық Мониторинг''' (экология және мониторинг) – қоршаған ортаның жағдайын бақылау және тексеру жүйелері. Ол үш сатыдан тұрады: жағдайды бақылау, бағалау және болатын өзгерістерді болжау. Э. м. нысандарына табиғи, антропогендік немесе табиғи-антропогендік экожүйелер жатады. Э. м-тің мақсаты тек қана деректер жинау емес, сондай-ақ, жүргізілетін тәжірибелер, болжамға негіз ретінде алынатын процестердің үлгілері кіреді. Ға-ламдық көлемде мониторинг жүргізуге авиац., ғарыштық және есептеу техникалары пайдаланылады. Қазіргі уақытта экожүйені зерттеуге аэроғарыштық әдістер кеңінен қолданылады. Осы әдіс арқылы табиғатта болып жатқан құбылыстарды, табиғи қорлар жиынтығын, мөлшерін, т.б. экожүйелерді сипаттайтын мәліметтерді білуге болады. Э. м. әр түрлі деңгейдегі буындардан тұратын иерархиялық ұйымдасқан бақылау жүйесі болып табылады. Ондай буындарға ғаламдық (биосфералық), ұлттық, аймақтық, жергілікті Э. м-тер жатады. Мыс., ғаламдық Э. м. халықар. ынтымақтастық негізінде, ұлттық Э. м. бір мемлекеттің шегінде арнайы құрылған ұйымдар арқылы, аймақтық Э. м. ірі-ірі аудандардың көлемінде, ал жергілікті Э. м. елді мекендерде, өнеркәсіп орт-тарында, кәсіпорындарда қоршаған ортаның сапалық өзгеруіне бақылау ретінде жүргізіледі.
[[Санат:Экология]]
