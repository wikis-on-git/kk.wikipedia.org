КРАСНАЯ ПОЛЯНА, ауыл, Шет ауданындағы Красная Поляна селолық округінің орталығы. Нұра өзенiнiң бойында, аудан орталығы  Ақсу-Аюлының оңтүстiк-батысында 75 км, Қарағандының оңтүстігінде 95 км жерде  орналасқан. Іргесі 1956 жылы қаланған. Халқы 1450 (2006). Ұлттық құрамы 40,5 пайызы қазақтар, 59,5 пайызын өзге ұлт өкілдері құрайды. Округ аумағында өткен ғасырдың 30-50 жылдары «Карлаг» бөлімшелері болған. 56-90 ж.ж. Красная Поляна кеңшарының және ауылдық кеңестің орталығы. Шаруашылықтың негізгі бағыттары – асыл тұқымды мүйiздi iрi қара төлдерiн өсiретiн шаруашылық, қосымша саласы көкөнiс, картоп өсiру болды. Жерiнiң жалпы ауданы 350 мың га. Округтiң елдi мекендерiнде (Пикет, Деріпсал, Қарамұрын, Байқара, Сұлу-Мәдине ауылдары) 3 мектеп,  УДА, мәдениет үйі, кiтапхана, пошта бар. Кеңшар негiзiнде 5 ЖШС-і, 29 шаруа қожалығы құрылған (2006). Ауыл басқа елдi мекендермен автомобиль жолдары арқылы байланысады. Ең жақын Қарамұрын т.ж. станциясы 2 км жерде. 
[[Санат:Қарағанды облысы]] [[Санат:Шет ауданы]]
