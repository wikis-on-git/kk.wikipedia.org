<!-- Infobox begins -->{{Infobox City
|original_name          = 
|official_name          = Көкшетау
|nickname               = 
|motto                  = 
|image_skyline          =
|imagesize              = 
|image_caption          = 
|image_flag             = 
|image_seal             =Kokshetau seal.png
|image_map              =
|mapsize                = 
|map_caption            = 
|pushpin_map = Kazakhstan
|pushpin_label_position = bottom
|pushpin_mapsize = 280
|subdivision_type       = [[Ел тізімі|Елі]]
|subdivision_name       = [[Қазақстан]]
|subdivision_type1      = 
|subdivision_name1      = 
|subdivision_type2      = 
|subdivision_name2      = 
|leader_title           = 
|leader_name            = 
|established_title      = 
|established_date       = 
|area_magnitude         = 
|area_total             = 
|area_land              = 
|area_water             = 
|area_water_percent     = 
|area_urban             = 
|area_metro             = 
|population_as_of       = [[2010]]
|population_note        = 
|population_total       = 146 933
|population_density     = 
|population_metro       =
|population_density_metro_km2 =
|population_urban       = 
|timezone               = 
|utc_offset             = +6
|timezone_DST           = 
|utc_offset_DST         = 
|latd                   = 53 
|latm                   = 17
|lats                   = 
|latNS                  = N
|longd                  = 69
|longm                  = 23
|longs                  = 
|longEW                 = E
|elevation              = 
|phone_code             =
|website                = 
|footnotes              = 
}} <!-- Infobox ends -->
'''Көкшетау'''- [[Қазақстан|Қазақстандағы]] қала, [[Ақмола облысы|Ақмола облысынын]] орталығы (1999 жылдан; 1944 – 97 ж. Көкшетау обл-ның орталығы болған). [[Қопа көлі|Қопа]] көлінін жағалауында орналасқан.

[[Астана]] қ-нан солт.-батысқа қарай 276 км жерде, Көкшетау қыратының солт-нде, Қопа к-нің оңт. жағалауындағы көрікті жерде орналасқан. Тұрғыны 133,1 мың адам (2003). Қаланың аум. 420,0 км2. 
Көкшетау қаласының климаты айқын континенттік, жазы жылы, қысы ұзақ және аязды. Жылдық орташа темп-ра 0С шамасында. Жылдық жауын-шашынның орташа мөлш. 300 – 350 мм. Жауын-шашын негізінен жаз айларында жауады. 
Көкшетау – Қазақстанның тарихы бай қалаларының бірі. Қазіргі қала орналасқан аумаққа жергілікті халық ежелгі замандарда-ақ қоныс салып, қорғандар тұрғызған; қ. Бурабай кеніші, [[Бурабай қонысы]].
1824 ж. 30 сәуірде Бұқпаның бөктері, Шағалалының сол қапталындағы Шат шатқалының ішінен (қазіргі Көкшетау-[[Қостанай]] тас жолымен қаладан шыға берістегі Шағалалы өз. үстінен өтетін көпірдің тұсы) Ресей империясының шығыстағы шекаралық әскери бекінісінің құрылысы басталды. 1824 ж. 17 қыркүйекте (жаңа күн санауы бойынша 30 қыркүйекте) Ресей империясы Сенатының шешімімен К. бекінісі ресми тізімге енгізілді. 1839 ж. К-ға әскери гарнизоны әкелініп,  казактар станицасы құрылды. 1868 ж. К. бекінісі әскери маңызын жойып, қатардағы елді мекендердің бірі болып қалды. 1882 ж. жарық көрген “Сібірдегі қалалар мен кенттердің экономикалық жағдайы” деген басылымда мынадай мәліметтер жазылған: “Көкшетау үлкен станица мен соған жалғасқан кенттен тұрады. Станицадағы тұрғындар саны қаладағыдан төрт есе көп. Сондай-ақ, онда шіркеу, көпшілік орындар, уч-ще, жәрмеңкелер мен базар бар. Станицада 300-ге жуық үй, 1800-ден астам адам тұрады. Қалада не бары 60 – 70 үй және 450 мещан мекен етеді. Қалада екі көше ғана болса, станицада жетеу...”. 1887 ж. К. тұрғыны 5 мың адамға жетті. Екі кірпіш з-тында тұрақты 5 – 10 жұмысшы, маусымдық 15 – 20 жұмысшы болды. Шағын арақ-спирт з-ты, шойын құю шеберханасы, 1 бу диірмені мен 20 жел диірмені жұмыс істеді. 1898 ж. жарық көрген “Ресейдегі болыстар мен елді мекендер” деген басылымда К. уездік қала делініп, “онда 2 мешіт, 1 шіркеу, пошта-телеграф кеңсесі, бастауыш мектеп, 15 орындық аурухана, дәріхана, 2 дәрігер бар” деп жазылған. Үйлердің барлығы да ағаштан қиылып салынатын болған. Соған байланысты К-ды кезінде “ағаш қала” деп те атаған. 
1910 ж. шойын құю шеберханасының механигі Захаров қала тұрғындарына тұңғыш рет өз киноаппаратымен дыбыссыз кино көрсетті. 1913 ж. қаңтарда қала санағы өткізілді. 1916 ж. К-да алғаш рет қуаты 8 кВт/сағ электр ст. жұмыс істей бастады. 19 ғ-дың 60 жылдарынан К. қаласының ортасындағы  Покров (қазақтар оны Боқырау жәрмеңкесі деп атаған) базарында жәрмеңке өтіп тұрды. Жәрмеңке 1918 жылға дейін жұмыс істеді. 1918 жылдың наурызынан Жұмысшы, солдат және шаруа депутаттарының Көкшетау уездік кеңесі [[Бурабай]] консерві з-тын, Харламовтың сіріңке ф-касын, Көкшетау бу диірменін, Айдабол спирт з-тын, Бурабайдағы санаторий мен саяжайларды мемлекет меншігіне айналдырып, К-дың бүкіл кәсіпорындарын өз қарауына алды. 1921 ж. 21 ақпанда К. уезінде Кеңес үкіметіне қарсы қарулы көтеріліс болды. “Есіл бүліншілігі” деп аталған бұл бас көтеруді Қызыл армия бөлімшелері күшпен жаныштады. 
1922 ж. Көкшетау – [[Қызылжар]] ([[Петропавловск]]) т. ж. (ұз. 200 км-ге жуық) іске қосылды. 1928 ж. элеватор салынды, ағаш өңдейтін және тігін бұйымдары артельдері жұмыс істей бастады. 2-дүниежүз. соғыс жылдары қалаға КСРО-ның батыс аумағынан бірнеше з-ттар мен өнеркәсіп орындары көшірілді. Кейін олар қаланың өнеркәсіп кешенінің одан әрі дамуына ықпал етті. Көкшетау прибор жасау зауыты (1917 жылға дейін Шойын құю цехы деп аталған) 1942 ж. Подольскіден (Ресей) көшіріліп әкелінген тігін машиналары з-ты қосылғаннан кейін Көкшетау мех. з-ты болып аталды. 1944 жылдың 16 наурызында Қазақ КСР Жоғ. Кеңесі Төралқасының Жарлығымен Көкшетау обл. құрылып, оның орт. К. қаласы болды. 1954 ж. 31 шілдеде “Көкшетау қаласын салу және оны көріктендіру туралы” Бас жоспар қабылданды. Әуежай ғимараты, т. ж. және автовокзалдар салынды. 1989 ж. К. қаласы АҚШ-тың Уокешо қ-мен бауырлас қала атанды. 1997 ж. [[Қазақстан Республикасы]] Президентінің Жарлығымен Көкшетау обл. таратылып, оның аумағы [[Ақмола]] және Солт. Қазақстан облыстарына қосылды. 1999 жылдың 8 сәуірінен бастап К. қаласы Ақмола обл-ның әкімш. орталығы болды. 
Көкшетау қаласында тамақ және жеңіл өнеркәсіп, машина жасау, металл өңдеу, химия өндірісі, металл емес бұйымдар өндіру, картон мен қағаз өндіру кәсіпорындары, жылу, электр энергиясын, газ және су тарату мекемелері бар. К. қаласындағы ірі өнеркәсіп кәсіпорындары: алтын өндіретін “Васильков алтын” бірлескен кәсіпорны, оттектік тыныс алу аппараты, салмақ өлшеу техникасы, су шығынын есептеуіш аспабы, авиация техникасы агрегаттары мен тораптарын жасайтын “Тыныс” акцион. қоғамы, әуе-ғарыш техникасындағы тіршілікті қамтамасыз ету жүйесіне арналған агрегаттарды өндіретін “Наука-Восток” акцион. қоғамы. 
Қалада а. ш. шикізаттарын өңдейтін кәсіпорындар желісі жақсы дамыған. Мыс., ет комб., май өнімдерін шығару з-ты, астық қабылдау пункті, сусындар шығаратын, жеңіл өнеркәсіп (тігін және тоқыма өнімдері) кәсіпорындары және фарфор бұйымдарын шығаратын з-т жұмыс істейді. Қалада 4,5 мың шағын кәсіпорын бар. Шағын бизнес 19,5 мың адамды жұмыспен қамтыған (2001). К. қаласындағы автомоб. жолдарының ұз. 267 км. Жүк тасымалының басым бөлігін автомоб. көлігі атқарады. Қала маңында ұшып-қону жолдары бар әуежай кешені орналасқан. Т. ж. магистралі К-ды Қазақстанның барлық қалаларымен байланыстырады. К-дың телекоммуникациялық жүйесінің негізін жалпы сыйымд. 30 мың нөмірлі АТС-тер құрайды. Қаладағы денсаулық сақтау мекемелерінің жалпы саны 34. 17 емдеу-сауықтыру мекемесі, 13 отбасылық-дәрігерлік амбулатория, жедел көмек ст. жұмыс істейді. Мемл. емес денсаулық сақтау секторында 1 емхана, 1 аурухана, 48 дәріхана бар. 
Білім жүйесі саласында Көкшетау мемл. ун-ті, Көкшетау тех. ун-ті, Көкшетау экономика және менеджмент ин-ты, 13 арнайы орта оқу орындарының бесеуі мемл. колледж, жалпы білім беретін 23 мектеп бар.
“Көкшетау” хореогр. ансамблі, 2 театр, филармония, қалалық кітапханалар жүйесі, 4 мұражай, көрме залы, 6 клубтық мекемелер қалалықтар мен қонақтарға мәдени қызмет көрсетеді. Қалада дене шынықтыру және спорт жақсы дамыған. 3 стадион, 3 жүзу бассейні, 1 шаңғы базасы, 6 спорт мектебі бар. 
== Қала тарихы ==
Төрткүл дүниеде көркі көзді де, баурайтын небір ғажайып өңірлер бар ғой! Солардың бірі-біздің Көкше. Жаратылысы жайсаң Кокшетау жері! Еріксіз таңдаңдырады. Таңдай қақтырып, танырқатады! Бір көрген жан ешкашан ұмыта алмас көркемдік! Бұл аңыздар мен ертегілерге бай өлке. Қарағайлардың мәңгілік ұлылығы, үн қатпай жатқан таулары, шипалы ауасы, көгілдір айна бетті көлдері мен алтын құмды жағажайлары ешкімді көңілсіз қалдырмайды. Таң атқандағы арайлы шуақтары мен күн бату көрінісі бір көргеннен-ақ жүрегіңізді баурап алады. Бұл өлкені жырламаған ақын болды ма; олардың ішінде Ақан сері, Біржан сал, Ілияс Жансүгіров, Сәкен Сейфуллин де бар. Ғасырлар бойы қазақ жері үшін қан төгістер мен дау-жанжалдар жалғасып жүретін. Тек 15 ғасырда ғана Атбасар маңында өткен ұрыста Әбілқайыр хан Мұстафа әскерлерін талқандап, болашақ мемлекеттің негіздерін қалады. Кейін оның тұқымдары –қазақ хандары Ақмола жеріне ерекше құрмет көрсететін. Көкшетау қаласының тарихы Қазақстанның Ресей қоластына кіру дәуірімен тығыз байланысты. Жонғарлармен күресінде Әбілмансұр, қазақ халқының болашақ ұлы ханы Абылай ерекше көзге түсті. Дәл Абылай ханның билігі кезінде Көкшетау жерінің аты жайыла бастады. Ұлы Отан соғысы кезінде Көкшетау қаласына эвакуацияланған зауаттар көшіріліп, кейін олар қала өндірісіне елеулі әсер қалдырған болатын. Осы жылдары академик В.И. Вернадский бастаған бір топ көшірілген ғылымдармен Бурабай өлкесінде атқарылатын жұмыстарға бастау салды. 1989 жылдан бастап Көкшетау қаласы Американың Уокешо қаласымен тығыз қарым қатынас орната бастайды, ал 1993 жылы ұлтық топонимиканы жаңғырту мақсатында Кокчетав – Кокшетау атына өзгертілген болатын.

== Қала туралы мәлімет ==

== Сілтемелер ==

{{Cities of Kazakhstan}}
{{stub}}

[[Санат: Қазақстан қалалары]]

[[cs:Kokčetau]]
[[de:Kökschetau]]
[[en:Kokshetau]]
[[es:Kokshetau]]
[[eu:Koksetau]]
[[fi:Kökşetaw]]
[[fr:Kökchetaou]]
[[id:Koksetau]]
[[it:Kökšetau]]
[[lt:Kokšetau]]
[[lv:Kekšetau]]
[[nds:Kökschetau]]
[[nl:Kökşetaw]]
[[nn:Koksjetau]]
[[pl:Kokczetaw]]
[[pt:Kokshetau]]
[[roa-rup:Kokshetau]]
[[ru:Кокшетау]]
[[sv:Köksjetau]]
[[uk:Кокшетау]]
[[vi:Kokshetau]]
[[war:Kokshetau]]
[[zh:科克舍套]]
