'''Бөкетов Евней Арыстанұлы''' ([[1925]] ж. [[наурыздың 23]], Қырғыз (Қазақ) АКСР Солтүстік Қазақстан облысы қазіргі Шал ақын ауданы Бағанаты ауылы - [[1983]] ж. [[желтоқсанның 13]], [[Қарағанды]]) — көрнекті ғалым, техникалық ғылымының докторы ([[1967]]), профессор (1967), [[Қазақ КСР Ғылым Академиясы|Қазақ КСР Ғылым Академиясының]] академик ([[1975]]), [[КСРО Жазушылар одағы|КСРО Жазушылар одағының]] мүшесі ([[1974]]). 

==Өмір және қызметі==
Қазақ тау-кен металлургия институтын (қазіргі [[Қазақ ұлттық техникалық университеті|Қазақ ҰТУ]]) бітірген ([[1950]]). [[1951]]-[[1953]] ж. осы институттың аспиранты. [[1954]]-[[1960]] ж. сонда ассистент, кафедра доценті, оқу ісі жөніндегі директордың орынбасары, 1960-[[1972]] ж. Қазақ КСР Ғылым Академиясының Химиялық-металлургия институтының директоры ([[Қарағанды]]), 1972-[[1980]] ж. [[Қарағанды мемлекеттік университеті|Қарағанды мемлекеттік университетінің]] ректоры. 1980-1983 ж. Қазақ КСР ҒА-ның Химиялық-металлургия институтында аға ғылыми қызметкер, лаборатория меңгерушісі болды. [[1970]] ж. Қазақ КСР Ғылым Академиясының корреспондент мүшесі болып сайланған. [[1969]] ж. Ғылым мен техника саласындағы [[КСРО Мемлекеттік сыйлығы]] берілді. Бөкетов химия саласындағы жаңа бағыттың – халькогендер мен халькогенидтердің химиясы мен технологиясының негізін салған. Бөкетов мыс-электролиттік шламдардан селен, теллур элементтерін бөліп алудың пиро- және гидрохимиялық әдістерін жасап, [[Менделеев, Дмитрий Иванович|Д.Менделеев]] жасаған [[Химиялық элементтердiң периодтық жүйесi|Элементтердің периодтық жүйесіндегі]] химиялық элементтер аналогтарының жіктеліміне түзетулер енгізді. Металлургиялық тотықсыздандырғыштар арқылы көмірді сутектендіру мүмкіндігін дәлелдеді. 50 өнертабыстың, 10 патенттің иесі. 

Бөкетов сонымен қатар белгілі жазушы әрі аудармашы. Эссе, [[Сәтбаев, Қаныш Имантайұлы|Қ.Сәтпаев]], [[Әуезов, Мұхтар Омарханұлы|М.Әуезов]], [[Уәлиханұлы, Шоқан Шыңғысұлы|Ш.Уәлиханов]], Д.Менделеев туралы естеліктер жазған. «Шесть писем другу», «Человек, родившийся на верблюде», «Грани творчества», т.б. повестерінің авторы. Батыс және орыс классиктерінің «Макбет», У.Шекспирдің «Юлий Цезарь», Дж.Флетчердің «Испанский священник», Д.Маяковскийдің «Клоп» атты еңбектерін, И.Василенконың «Артемка» повесін, Э.Золдің әңгімелері мен мақалаларын аударған. Еңбек [[Қызыл Ту ордені|Қызыл Ту орденімен]] марапатталған.

==Ғылыми еңбектері==
* ''Извлечения селена и теллура из медеэлектролитных шламов''; Алма-Ата, 1969.
* ''Технологические процессы шахтного обжига в цветной металлургии''; Алма-Ата, 1973.
* ''Гидрохимическое окисление халькогенов и халькогенидов''; Алма-Ата, 1975.
* ''Автоклавный щелочный способ переработки фосфорсодержащего сырья''; Алма-Ата, Наука 1978
* ''Металлургическая переработка марганцевых руд Центрального Казахстана''; Алма-Ата, Наука 1979
* ''Современные формы выражения таблицы элементов Д. И. Менделеева''; Караганда, Б. и. 1982
* ''Халькогенидные электроды в потенциометрическом анализе''; Караганда, КарГУ 1982
* ''Нефть, уголь и вода в химии и энергетике''; Караганда, Б. и. 1994

==Әдеби шығармалары==
* ''Человек, родившийся на верблюде''; Алма-Ата, 1975
* ''Грани творчества''; Алма-Ата, Жалын 1977
* ''Шесть писем другу''; Алма-Ата, Жалын 1989
* ''Святое дело Чокана''; Караганда 1994

==Сыртқы сілтемелер==
*[http://www.ksu.kz/modules.php?name=Content&pa=showpage&pid=448 Академик Е.А.Бөкетов]
*[http://www.inform.kz/kaz/article/1210701Бөкетов Ебіней Арыстанұлы; Қазинформ]
*[http://marinkinrasskaz.ucoz.ru/publ/5-1-0-317 Евней Бөкетов; өмірбаяны]
*[http://www.kazpravda.kz/print.php?chapter=1111174189&ar=true Евней Букетов - ученый и гражданин]

[[Санат:Қарағанды облысы]]
[[Санат:1925 жылы тұғандар]]
[[Санат:1983 жылы қайтыс болғандар]]
[[Санат:Қазақ КСР ҒА-ның академиктері]]
[[Санат:Қазақстан жазушылары]]
[[Санат:КСРО жазушылар одағының мүшелері]]

[[ru:Букетов, Евней Арстанович]]
