'''“Экспресс К”''' – қоғамдық-саяси газет. Алғашқы саны “Юношеская правда” деген атпен 1920 жылдың 7 қарашасында Орынбор қ-нда жарық көрді. Қаржының жетіспеушілігі мен материалдық-тех. базасының нашарлығына байланысты бұл газеттің шығуы 1923 жылдың басында тоқтатылып, оның орнына 1924 жылдың қаңтарынан 1925 жылдың аяғына дейін әуелі Орынборда, соңынан (1925 ж. тамызынан) Қызылордада “Комсомолец” деген атпен, 1928 жылдың қазанынан Алматыда “Ленинская смена” деген атаумен шығарылды. 1991 жылдан Алматы қ-нда қазіргі атауымен басылуда.
