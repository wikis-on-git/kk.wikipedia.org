'''ЕРҒОЖИН Еділ''' (7.11.1941 ж.т., Алматы обл. [[Ескелді]] ауд. [[Екпінді]] а.) – [[хим.]] ғыл. докт. (1974), проф. (1978), Қазақстан ҒА-ның акад. (1989), Қазақ КСР-інің [[еңбек]] сің. ғыл. қайраткері (1984). ҚазМУ-ды (1963, қазіргі ҚазҰУ) бітірген. Қазақстан ҒА-ның [[Химия]] ғылымдары ин-тында [[аға]] лаборант (1962–63), аспирант (1963–65), кіші, аға ғыл. қызметкер (1965–68), лаборатория меңгерушісі (1968–80), ҚазМУ-да кафедра меңгерушісі (1980–88), декан (1980–83), осы ун-ттің 1-проректоры (1983–86), [[ректоры]] (1986–88). Химия ғылымдары ин-тының директоры (1988–94), Қазақстан ҒА-ның [[вице-президенті]] (1994–95) қызметтерін атқарған. Қазақстан Республикасы [[Ғылым]] және жоғары білім (қазіргі Білім және ғылым) вице-министрі (1999–2002). 11-сайл. Қазақстан Жоғ. Кеңесінің [[депутаты]] және ғылым мен техника саласындағы тұрақты комиссияның төрағасы болды (1986–90). «Жаңа [[ионалмастырғыш]] және [[тотығып-тотықсызданатын]] полимерлердің түзілу заңдылықтарының зерттелуі мен [[синтезі]]» деген тақырыпта докт. дисс. қорғады. Е. – жоғары молек. қосылыстар химиясы саласындағы белгілі ғалым, Қазақстандағы ион алмасу химиясы мен [[мембраналық]] технология, тотығып-тотықсызданғыш және краунқосылыстардың негізінде полимерлерді алу және зерттеу салаларындағы ғыл. мектептің негізін қалаушы. Сызықтық, тармақталған және торлы [[макромолекулалардағы]] көптеген реакциялардың механизмдеріндегі ерекшеліктерді алғаш анықтап, жаңа теор. және практикалық маңызы зор жаңалықтар ашты. Еріген сызықтық полимерлердің түрленуі торлы [[сополимерлермен]] салыстырғанда шумақтың бетінде тез, ал ішкі қабаттарында өте баяу жүретіндігі және оның жылдамдығы әрекетке түсуші бөлшектің диффузия шапшаңдығымен анықталатынын тұңғыш дәлелдеп, оның себептерін толық зерттеп, ғылымдағы қалыптасқан көзқарастарға айтарлықтай өзгерістер енгізді. Ион алмастырғышта сіңірілетін иондардың мөлшеріне сәйкес келетін тор түзуін, өтімділігі мен талғамдылығын алдын ала реттейтін және басқаруға болатын тың синтездеу тәсілдерін ұсынды. Әр түрлі кеңінен қолданылатын ионалмастырғыш мембраналар, полимерлі комплексондар, суда еритін полиэлектролиттер, физиол. активті полимерлер, аниониттер, катиониттер, полиамфолиттер, топырақ сортаңдануын тежейтін хим. мелиоранттарды алды; тұзды суды тұшытатын электродиализдік қондырғы жасап, оны өндіріске тұңғыш рет енгізді (Қазақ КСР-і Мемл. сыйл., 1982). Е. 8 монографияның, 3 оқулықтың, 214 авторлық куәліктер мен патенттердің, 570 ғыл. еңбектің авторы. Олардың 150-і шет елдерде халықар. ғыл. журналдарда жарияланды. Е. есімі Қазақстанның Алтын Құрмет кітабына жазылған (1976). «Парасат» ордені (2003), КСРО ҒА-ның С.И.Вавилов атынд. медалімен (1991), Тегеранда өткен 8-халықар. әл-Хорезми атынд. ғыл. фестивальдың Алтын медалімен және дипломымен (1995) марапатталған. «Алтын адам – Жыл Адамы» және [[меценаттар]] клубының платиналы «Тарлан» сыйлықтарын алды (2000).
