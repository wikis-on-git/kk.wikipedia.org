Игісінов Сағынбек (16.3.1937 ж.т., [[Жамбыл]] обл. Тұрар Рысқұлов ауд. Алғабас а.) – мед. ғыл. докт., проф. (1992). [[Қырғыз]] республикасының еңбек сің. дәрігері. [[Қырғыз]] мемл. мед. ин-ты және Қырғыз онкология және радиология ғыл.-зерт. ин-тының аспирантурасын бітіргеннен кейін осы ғыл.-зерт. ин-тында ғыл. қызметкер (1966–68; 1978–2002); Қазақ КСР-і Денсаулық сақтау мин-лігі Бас басқармасының №4-ауруханасында онколог-дәрігер (1968–70), аға ғыл. қызметкер және меңгеруші (1970–74), Қарағанды мемл. мед. ин-тында аға оқытушы (1974–78), Қырғыз мемл. мед. академиясында онкология кафедрасының проф. (1992–2002) болды. 2002 жылдан [[Алматы]] мед. колледжі хирургия кафедрасының меңгерушісі және Қазақ онкология және радиология ғыл.-зерт. ин-тының Бас ғыл. қызметкері. 130-дан астам ғыл. еңбектің, оның ішінде 1 монографияның авторы.
