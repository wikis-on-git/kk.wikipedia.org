{{Shortcut1|Грамматика}}
'''Етіс''' ('''етіс категориясы''') - [[етістік]]тен етістік тудыратын, өздерінше [[морфология]]лық және [[синтаксис]]тік сипаттары басқашалау болып келетін, бір алуан [[жұрнақ]]тардың жүйесі.

Етістерді етістіктің өзге категорияларынан ерекшелендіріп тұратын сипаттары мынадай:
#''ол онан жөн сұрады;'' 
#''олар бір-бірінен жөн сұра<u>с</u>ты;''
#''ол онан жөн сұра<u>т</u>ты;''
#''онан жөн сұра<u>л</u>ды;''
#''ол өзі сұра<u>н</u>ды''
деген сөйлемдердегі етістіктерін (''сұра, сұрас, сұрат, сұрал, сұран'') бір-бірімен салыстырғанда, олар бір түбірден өрбіген түбірлес негіздер екені айқындалады. Осы бес түрлі негіздің соңғы төртеуі ''сұра'' түбірінен тиісті жұрнақтар арқылы ('''-с, -т, -л, -н''') туып, бір-бірінен ерекшеленіп тұр; осы формаларына қарай (түпкі лексикалық мағынасы бір боа тұрса да), олардың семантикалық мәндерінде де бір-бірінен айырмашылық бар.
{|
|Сондай-ақ:||''тасы, тасыс, тасыт, тасыл, тасын;''
|-
|||''жу, жуыс, жудыр, жуыл, жуын''
|-
|||''айт, айтыс, айттыр, айтыл''
|-
|colspan=2|тәрізді түбірлес етістіктерден де осы жүйе аңғарылады.
|}

== Әдебиет ==
*А. Ысқақов, "Қазіргі қазақ тілі", 1974 ж.

[[Category:Қазақ тілі]]
[[Category:Грамматика]]
[[Category:Морфология]]
[[Category:Етістік]]
