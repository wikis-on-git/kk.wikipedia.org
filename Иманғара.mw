'''ИМАНҒАРА''', Иманқара – [[Каспий]] ойпатының солтүстік-шығысындағы дөңгелек пішінді оқшау аласа [[тау]]. [[Атырау облысы]]ның Жылыой ауданында, Құлсары қ-нан солтүстік-шығысқа қарай 65 км жерде орналасқан. Абсолюттік биіктігі 200 м, ұзындығы мен ені 8 – 10 км. Биіктеу батыс бөлігі жарқабақтанып тілімденген, қалған бөліктері үстіртті жазық. Тау беткейлерінде бұта аралас бұйырғын, [[тасбұйырғы|тасбұйырғын]], боз жусан, т.б. шөлді белдемнің [|өсімдіктері]] өседі. Етегінде [[бұлақ]]тар кездеседі. Иманғара өңірі жазғы жайылымдық. Таудың басындағы 3 алаңқайда [[сақ дәуірі]]нің (б.з.б. 5 ғ.) обалары мен қорғандары орналасқан.
