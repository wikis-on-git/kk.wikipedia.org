'''Стресс''' ([[ағылшын тілі|ағыл.]] ''stress'') қатты куйзелу, абыржу, мөлшерден тыс ширақтылық деген сияқты бірнеше мағынаны қамтитын жалпылама сөзбен айтылған адамның ерекше куйі. Ғылымға ең алғаш ең алғаш осы ұғымды енгізген канадалық физмолог Ганс Селье. Оның анықтамасы бойынша, стресс - өте жағымсыз әсерлерге жауап ретінде туған организмнің қалыпсыз бейімделу рекеттерінің жинағы. Адамның жеке ерекшеліктеріне, мінезіне, жоғарғы жуйке әрекетінің типтеріне орай стрестің бірнеше түрлері байқалады.

Стресс үш кезеңнен тұрады:
а) үрейлену - жағымсыз тітіркендіргіш әсер еткен сәтте туатын жауаптың алғашқы кезеңі. Таңырқау іспетті сезім пайда болады;
ә) төзімділік – жағымсыз тітіркендіргіш әсеріне беріліп кетпей, оған төзу реакциясы туады. Бұл кезде гипоталамус-гипофиз жуйесінің ықпалымен бүйрек үсті безінің гормондарының мөлшері қанда тез мөлшерде көбейіп кетеді. Симпатикалық жүйке жүйесінің әсерімен жүректің соғу ырғағы жылдамданады, тыныс алу ырғағы да жиілене түседі. Бұлшық еттердің жиырылу қабілеті күшейеді;
б) әлсіреу – бейімделу қорының мүикіндігі азайып, таусылады, сондықтан психологияда дезадаптация (бейімделудің нашарлап жойылуы) пайда болады.
Стрестің көпке созылған ауыр түрі адамды жүдетіп, қайғыға батырады. Бұл тұрғыдан алғанда, заманында Әбу Әли Ибн Синаның қойларға қойған тәжірибесі өте қызық. Ол бір қойды қораға, басқа қойларды көретіндей етіп, жалғыз өзін қамаған. Ал екінші қойды басқа қораға қасқырдың үйшігінің жанына орналастырған. Бірінші табынға қосылғысы келіп, маңырай берген, бірақ алдындағы жем-шөпті жеп тұрған. Ал екінші қой қасқырды көрген сайын үркіп, қашпақ болған. Ол алдындағы жемді аузына да алмай, жүдеп-жадап әлсіреген. Адам да сол сияқты жақсыны көрсе жақындағысы келіп, жағымды стресс туады. Ал жаманды кездестіргенде одан жанын аулақ салып, құты қашады, жағымсыз стресс туады. Міне, осы екі мысал стрестің жағымды және жағымсыз түрлерін біршама сипаттайды.
Стресті тудыратын әсерлерге қарай физиологиялық және психологиялық стресс деп екіге бөледі. Психологиялық стресті мәліметтік және эмоциялық стресс деп атайды. Тосыннан тосын жағымсыз хабар естігенде мәліметтік стресс пайда болады. Адам дұрыс жауап таба алмай, қатты қиналады, не істерін білмей, абыржып қалады. Ал эмоциялық стресс қауып туқанда немесе оқыс қорыққанда, не біреуден қатты көңілі қалғанда байқалады. Мұндайда жоғарғы жүйке әрекетінде тежеулі серпінісі қанат жаяды. Соның нәтижесінде іс-қимыл әрекеті немесе сөйлеген сөзі бұзылады.
Стрестің физиологиялық тетігі гипотоломус-гипофиз бүйрек үсті безі жүйесінің рефлекторлық қызметіне негізделген. Стресс кезінде қанда глюкокариткоидтар мен катехоламиндердің, серотониннің мөлшері оқыс көбейеді. Ғылымның жаңа деректері бойынша оған қосымша самототропин және самотомединдер де стрестің, әсіресе оның үрейлену кезеңінің өрлеуіне себеп болады. Самототропин иммундық жүйенің қызметін белсендіріп, организмнің стреске қарсы тұру төзімділігін арттырады.

[[Санат:Психология]]

[[af:Stres]]
[[ar:كرب]]
[[arz:توتر]]
[[az:Stress]]
[[bg:Стрес]]
[[ca:Estrès]]
[[cs:Stres]]
[[da:Stress]]
[[de:Stress]]
[[el:Άγχος]]
[[en:Stress (biology)]]
[[eo:Streso]]
[[es:Estrés]]
[[eu:Estres]]
[[fa:تنیدگی]]
[[fi:Stressi]]
[[fr:Stress]]
[[he:דחק]]
[[hi:तनाव (चिकित्सा)]]
[[hr:Napetost]]
[[hu:Stressz]]
[[hy:Ստրես]]
[[id:Stres]]
[[it:Stress (medicina)]]
[[ja:ストレス (生体)]]
[[ko:스트레스]]
[[ku:Stres]]
[[ln:Stress]]
[[lt:Stresas]]
[[mk:Стрес]]
[[mr:तणाव]]
[[nl:Stress]]
[[no:Stress]]
[[pl:Stres]]
[[pt:Estresse]]
[[ro:Stres]]
[[ru:Стресс]]
[[sh:Stres]]
[[simple:Stress (medicine)]]
[[sk:Stres (psychológia)]]
[[sl:Stres]]
[[sr:Стрес (медицина)]]
[[sv:Stress]]
[[ta:மனவுளைச்சல்]]
[[tr:Stres]]
[[uk:Стрес (медицина)]]
[[vec:Stres]]
[[vi:Stress]]
[[zh:应激]]
