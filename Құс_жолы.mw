'''Галактика''' – құрамына [[Күн жүйесі]] енетін алып аумақты жұлдыздық жүйе. Ол шамамен екі жүз миллиард жұлдыздан, сондай-ақ жұлдыз шоғыры мен тобынан, газ бен тозаң тұмандықтарынан және жұлдызаралық кеңістікке таралған жеке атомдар мен түйіршіктерден құралған. Бұлардың үлкен бөлігінің пішіні линза тәріздес, оның көлденеңі шамамен 30 кпк, ал қалыңдығы 4 кпк. Кіші бөлігінің пішіні сфера тәріздес, оның радиусы шамамен 15000 пк. Галактиканың (кейінгі грек тілінде galaktіks – сүт тәрізді, грекше gala – сүт) барлық құраушылары кіші симметрия осінен айналатын, бірыңғай динамикалық жүйе болып байланысқан. Жердегі бақылаушыға аспандағы мыңдаған жеке жұлдыздар Құс жолы тәрізді көрінеді. Осыған байланысты галактика құс жолы жүйесі деп те аталады. Құрамына Күн енетін галактиканы басқа галактикалардан ажырату үшін, оны кейде «біздің галактика» деп те атайды. Құс жолы – кең, ақшыл жолақ болып тұтасқан орасан көп жұлдыз шоғыры. Алайда аспан сферасына қатарласа проекцияланатын жұлдыздар кеңістікте бір-бірінен алшақ орналасқан. Сондықтан әр түрлі бағытта секундына ондаған, жүздеген километр жылдамдықпен қозғалатындығына қарамастан, олар бір-бірімен ешқашан соқтығыспайды. Жұлдыздардың кеңістікте таралу тығыздығы Галактика полюстерінің бағытында тым аз болады. Жұлдызаралық зат та кеңістікке бір қалыпты таралмаған, олардың басым көпшілігі жеке бұлттар мен тұмандықтар түрінде галактикалық жазықтықтың маңына шоғырланған. 
[[Сурет:NGC 4414 (NASA-med).jpg|right|thumb|280px|'''[[NGC 4414]]''', диаметрі шамамен 56&nbsp;000 [[жарық жылы]] Жерден 60 млн жарық жылы қашықтықта орналасқан спиральді галактика]]
Құс жолының жұлдыздық табиғатын тұңғыш рет 1610 ж. Галилео Галилей байқаған. Бірақ Галактика құрылысын жүйелі түрде зерттеуді 18 ғасырдың аяғында Уильям Гершель бастады. Ол өзінің жүргізген зерттеулері негізінде бақыланған жұлдыздар пішіні сопақ, алып жүйе құрайды деген болжам айтты. Василий Струве 1847 ж. көлем бірлігіндегі жұлдыздар саны галактикалық жазықтыққа жақындаған сайын көбейетіндігін, ал Күннің галактика ортасында орналаспағандығын анықтаған. Ол 1859 ж. бүкіл Галактика жүйесінің осьтен айналу ықтималдығын көрсеткен. Галактиканың мөлшері жөнінде 20 ғасырдың 1-ширегіндегі неміс астрономы Хуго Зелигер мен голланд астрономы Якобус Каптейн дәлелді пікір айтты. 20 ғасырдың 20-жылдарында америкалық астроном Харлоу Шепли Галактика орталығының бағыты Мерген шоқжұлдызында екендігін анықтап, күннің галактика орталығында орналаспағандығын дәлелдеген. Швед астрономы Бертиль Линдблад жұлдыздар жылдамдығының әр түрлі болатындығына сүйене отырып, Галактиканың динамикасы мен құрылысын зерттеген, Галактика құрылысының күрделі екендігін ашқан. 1927 ж. голланд астрономы Ян Оорт жұлдыздардың сәулелік жылдамдығы мен меншікті қозғалысын зерттеу кезінде Галактиканың меншікті кіші осінен айналатындығын дәлелдеді. Галактиканың ортасына жақын бөліктері сыртында жатқан бөліктеріне қарағанда жылдамырақ айналады. Галактиканың орталығынан күнге дейінгі қашықтық 10 кпк. Күн 250 км/с жылдамдықпен галактика орталығын екі жүз елу миллион жылда (айналу периоды) толық бір рет айналып шығады.
Галактикалар – біздің Галактикадан тыс орналасқан алып жұлдыздық жүйелер. Олар аспанда Құс жолынан тыс жарық тұман түрінде көрінеді. Сондықтан оларды галактикадан тыс тұмандықтар деп те атайды. Америка астрономы Эдвин Хаббл 20 ғасырдың 20-жылдарында бізге ең жақын Галактика өте әлсіз көптеген жұлдыздардан тұратындығын, оның ішінде цефейлер типтес айнымалы жұлдыздардың болатындығын байқаған. 20 ғасырдың 30-жылдары эллипстік ергежейлі Галактика, ал 60-жылдары көптеген сақина, дискі тәріздес Галактика және алыс орналасқан жинақы Галактика ашылды. Қуатты радиосәуле шығаратын топтасқан галактика N-галактикалар қатарына жатады. Осындай радиосәуленің жұлдыз тәріздес көзі квазарлар деп, ал қуатты радиосәуле шығаратын бұрыштық өлшемі бар Галактика радиогалактикалар деп аталады. Темірқазық маңындағы M 82 бұрыс галактиканы зерттеу нәтижесінде америкалық астрономдар мынадай қорытындыға келді: оның орталығында осыдан бір жарым миллион жыл бұрын жарылыс болған, соның салдарынан ыстық сутек ағыны 1000 км/с жылдамдықпен ұшып шыққан. Бұл жарылыс электрондар ағынын тудырған. Радиосәуленің жылулық табиғатының шығуына осы себеп болған. Астрофизик Виктор Амбарцумянның пікірі бойынша, мұндай жарылыстар қазір де жүріп жатыр.
Бұрынғы КСРО-да жасалған Галактика каталогында он бесінші жұлдыздық шамадан жарығырақ отыз мыңдай Галактика бар. Олар барлық аспанның төрттен үш бөлігін қамтиды. Бес метрлік телескоппен жиырма бірінші жұлдыздық шамаға дейінгі бірнеше миллиард Галактикаларды көруге болады.
[[Санат:Астрономия]]
[[af:Sterrestelsel]]
[[an:Galaxia]]
[[ar:مجرة]]
[[arz:جالاكسى]]
[[ast:Galaxa]]
[[az:Qalaktika]]
[[bat-smg:Galaktėka]]
[[be:Галактыка]]
[[be-x-old:Галяктыка]]
[[bg:Галактика]]
[[bn:ছায়াপথ]]
[[br:Galaksienn]]
[[bs:Galaksija]]
[[ca:Galàxia]]
[[ce:Голакхтигал]]
[[cs:Galaxie]]
[[cv:Галактика]]
[[cy:Galaeth]]
[[da:Galakse]]
[[de:Galaxie]]
[[el:Γαλαξίες]]
[[eml:Galâsia]]
[[en:Galaxy]]
[[eo:Galaksio]]
[[es:Galaxia]]
[[et:Galaktika]]
[[eu:Galaxia]]
[[fa:کهکشان]]
[[fi:Galaksi]]
[[fiu-vro:Tsirgurada (tähetiidüs)]]
[[fr:Galaxie]]
[[fy:Stjerrestelsel]]
[[ga:Réaltra]]
[[gl:Galaxia]]
[[he:גלקסיה]]
[[hi:आकाशगंगा]]
[[hr:Galaktika]]
[[ht:Galaksi]]
[[hu:Galaxis]]
[[id:Galaksi]]
[[io:Galaxio]]
[[is:Stjörnuþoka]]
[[it:Galassia]]
[[ja:銀河]]
[[jbo:barda tarci bo girzu]]
[[jv:Galaksi]]
[[ka:გალაქტიკა]]
[[kn:ನಕ್ಷತ್ರಕೂಟ]]
[[ko:은하]]
[[la:Galaxias]]
[[lb:Galaxis]]
[[li:Starestèlsel]]
[[lt:Galaktika]]
[[lv:Galaktika]]
[[mg:Galaksia]]
[[mk:Галаксија]]
[[ml:താരാപഥം]]
[[mn:Галактик]]
[[mr:दीर्घिका]]
[[ms:Galaksi]]
[[mwl:Galáxia]]
[[my:ဂယ်လက်ဆီ]]
[[mzn:کهکشون]]
[[nds:Galaxie]]
[[ne:तारापुञ्ज]]
[[nl:Sterrenstelsel]]
[[nn:Galakse]]
[[no:Galakse]]
[[nov:Galaxie]]
[[oc:Galaxia]]
[[pam:Galaxy]]
[[pl:Galaktyka]]
[[pnb:گیلکسی]]
[[pt:Galáxia]]
[[qu:Ñuñu warani]]
[[rm:Galaxia]]
[[ro:Galaxie]]
[[rue:Ґалаксія]]
[[scn:Galassia]]
[[sh:Galaksija]]
[[si:චක්‍රාවාට]]
[[simple:Galaxy]]
[[sk:Galaxia]]
[[sl:Galaksija]]
[[sq:Galaktika]]
[[sr:Галаксија]]
[[su:Galaksi]]
[[sv:Galax]]
[[sw:Galaksi]]
[[ta:விண்மீன் பேரடை]]
[[te:గేలక్సీ]]
[[th:ดาราจักร]]
[[tk:Galaktika]]
[[tl:Galaxia]]
[[tr:Galaksi]]
[[tt:Галактика]]
[[uk:Галактика]]
[[ur:کہکشاں]]
[[vec:Gałasia]]
[[vi:Thiên hà]]
[[war:Galaxiya]]
[[yi:גאלאקסיע]]
[[zh:星系]]
[[zh-min-nan:Gîn-hô]]
[[zh-yue:星系]]
