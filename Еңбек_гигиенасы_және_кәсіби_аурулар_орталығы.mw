'''ЕҢБЕК ГИГИЕНАСЫ ЖӘНЕ КӘСІБИ АУРУЛАР ОРТАЛЫҒЫ, Қ Р  Д е н с а у л ы қ  с а қ т а у  м и н и с т р л і г і н і ң р е с п.  м е м л.  қ а з ы н а л ы қ к ә с і п о р н ы''' ([[Қарағанды]] қ.). 1958 ж. құрылған. 1984 жылға дейін Қазақ КСР-і [[Денсаулық]] сақтау мин-лігінің еңбек [[гигиенасы]] және кәсіби [[аурулар]] ғыл.-зерт. ин-ты, 1984 жылдан [[Еңбек]] гигиенасы және [[физиол.]] ин-ты атымен аталды. Орт-тың негізгі ғыл. жұмыстарының бағыты – Қазақстанның әр салалы кәсіпорындарындағы еңбек гигиенасы және кәсіби [[патол.]] [[аурулар]] мәселелерімен шұғылдану. Ин-тта 4 бөлім: ғыл.-ұйымдастыру; еңбек гигиенасы (еңбек [[физиологиясы]] және [[эргономика]], өнеркәсіп гигиенасы, ой еңбегі физиологиясы мен гигиенасы, [[мұнай-газ]] өнеркәсібіндегі еңбек гигиенасы [[лабораториялары]]); медицина [[экологиясы]] (экол. гигиена және биохимия, өнеркәсіптік токсикология, цитохимия және цитоморфол., экол. гигиена молекулалық-биохим., цитогенетик. зерттеулер); кәсіби патология (кәсіби неврология, шаң-тозаң патологиясы, кәсіби аллергоздар, өндіріске байланысты аурулар лабораториялары). Өскемен, Ақтөбе мен Шымкент қ-ларында 3 бөлімшесі бар. Еңбек жағдайында [[ғылымға]] негізделген шаралар жасап, көмір, тау-кен кентастары, [[металлургия]], химия өнеркәсібіндегі кәсіби ауруларды азайту, қоршаған ортаны қорғау жұмыстарын жүргізеді. Орт. Қазақстан жағдайында экол. және өндірістік ортаның бірлігі; көмір, тау-кен өнеркәсібі жұмысшыларында өндіріске байланысты патологияның проблемалары; жұмыс істеушілердің генетик. аппараты мен репродуктивті денсаулығына бірқатар [[экоөндірістік]] факторлар әсерінің тұжырымдамалары жасалды. Ресей, Бельгия, Франция, Германия ғалымдарымен бірлескен [[зерттеулер]] жүргізіледі. Зерттеулердің нәтижелері халықар. конференцияларда, съездерде, конгрестерде талқыланады. Орт-та 11 ғыл. докт., 36 ғыл. канд. еңбек етеді. Ұлттық орт-тың құрметгі директоры, ҚР ҰҒА-ның акад. Ғ.Құлқыбаевқа бюст орнатылып, мемор. тақта қойылған.
