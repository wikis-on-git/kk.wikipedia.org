    ''' КІТАПХАНАТАНУ''' – кітапхана ісінің [[теория]]сын, [[тарих]]ын, әдістемесі мен [[технология]]сын зерттейтін ғыл. пән. Терминді алғаш рет ғыл. айналымға енгізген «Кітапханатану жөніндегі негізгі басшылықтың іс-тәжірибесі» атты 2 томдық еңбектің авторы, неміс кітапханатанушысы М.Шреттингер (19 ғ.). К-дың негізгі салалары: жалпы К., кітапхана қоры, кітапхана каталогы (құжаттарды электронды тасымалдау), оқырмандармен [[жұмыс]], кітапхана жұмысын ұйымдастыру, кітапхана ісінің тарихы. Кітапханалық ой жүйесі қолжазбалық және баспа кітаптарды, басқа да ақпараттық тасымал құралдарын жинайтын, сақтайтын және пайдаланатын мекеме ретінде кітапханалардың пайда болуымен бірге қалыптасты. К. білім саласы ретінде басқа ғылымдардан бөлек өмір сүрмейді. Оның халықар. байланыстары басқа ғылымдардың әдістері мен іс-тәжірибелерін, нақты материалдарын, теор. мәселелерді шешу үшін пайдаланылса, олар өз кезегінде К-дың теор. және іс-тәжірибелік қуатын қолданады. К. білімінің аса маңызды теор. қағидаларына сүйене отырып, [[қазақ]]стандық К. білімі қазіргі қоғамдағы кітапхана үрдістерінің даму заңдылықтарын теор. тұрғыдан белгілейтін қағидаларды жүйеге келтіріп, кітапхана ісінің әлеум. мәселелерін, кітапханалардың қоғамдық рөлін, [[Қазақстан]] жағдайларындағы халыққа кітапханалық қызмет көрсету түрін жан-жақты зерттейді.
