КӨКТІҢКӨЛІ, ауыл, Шет ауданындағы Көктіңкөлі селолық орталығы.  Көктіңкөлі ауылы аудан орталығы Ақсу-Аюлының батысында 200 км, Қарағанды қаласының оңтүстік батысында 290 км жерде орналасқан. Халқы 1391 (2006).  Ұлттық құрамы: 72 пайызы қазақтар, 28 пайызын өзге  ұлт өкілдері құрайды. 60-90 ж.ж. Көктіңкөлі атындағы кеңшардың және ауылдық кеңестiн орталығы.  Шаруашылықтың мамандандырылған негiзгi бағыттары–мал шаруашылығы, қосымша саласы –сүттi iрi қара өсiру болды. Жерiнiң жалпы ауданы 300 мың га. (2006). Округтің елді мекендерінде (Көктіңкөлі, Алихан, Жыланды, Көктіңкөлі станциясы, Целинное ауылдары) 5 мектеп,  ФАП, мәдениет үйі, кiтапхана, пошта, жанұялық дәрігерлік амбулатория бар. Кеншар негiзiнде 33 шаруа қожалығы құрылған (2006). Көктіңкөлі ауылы басқа елдi мекендермен автомобиль жолдары арқылы байланысады. Ең жақын Ақадыр т.ж. станциясы 60 км жерде. 
[[Санат:Қарағанды облысы]] [[Санат:Шет ауданы]]
