'''АҚЖАЛ''' - кент, Шет ауданындағы Ақжал кентінің орталығы. Астана-Алматы автомобиль жолынан 12 км, аудан орталығы Ақсу-Аюлының оңтүстігінде 128 км, Қарағандыдан 248 км қашықтықта орналасқан. Бұрынғы атауы – Қасқайғыр. Ақшатау кен байыту комбинатының құрамынан бөлініп 1950 жылы құрылған. Халқы 4030 (2006). Ұлттық құрамы: 92 пайызы қазақ; 8 пайызын өзге ұлт өкілдері құрайды. 1955 жылы Ақжал кен байыту фабрикасы іске қосылған. Кент аумағында өткен ғасырдың 30 жылдарында  «Қызыл өркен», «Ұйымшыл», «Жақсылық» колхоздары ұйымдастырылған. 60 жылдардың басында  3 колхозды біріктіру негізінде «Қарабұлақ» кеңшары құрылды. Кеңшардың негізінде 42 шаруа қожалығы құрылған. 1997 жылдан бастап Қарабұлақ селолық округі таратылып Ақжал кентінің әкімшілік аумағына кіргізілді. Жерінің жалпы ауданы 303 мың га. Кенттің әкімшілік аумақтық бағынысындағы  елді мекендерінде (Ақжал кенті, Қарабұлақ ауылы) 2 мектеп, учаскелік аурухана, ФАП,  мәдениет үйі, кітапхана, комплексті спорт кешені, басқа да мәдени тұрмыстық орындар бар. Кент аумағында «Жаңа-Мырыш» ЖШС-і жұмыс атқарады. Негізгі бағыты қорғасын, мырыш өндірісі. Пайдалы кен қазбалар орындары: Ақжал, Қызыл еспе, Ақсораң. Ақжал кен байыту фабрикасы жұмыс істейді. Кентте Женет руднигін ашуға ат салысқан Найманбаев Дүйсенбайдың атында көше бар, оған академик Қ.Сатпаев 1953 жылы өз қолымен сыйлық тапсырған, Социалистік Еңбек Ерлері - Беркімбаев Бегім, Қайқыбасов Абду тұрып еңбек еткен, КСРО Жоғарғы Кеңесінің депутаты болған, ҚазССР Мемлекеттік сыйлығының лауреаты атағын алған, бүгінгі күні «Жаңа-Мырыш» кәсіпорнында тау-кен цехында бұрғышылар бригадасының бригадирі болып жұмыс істейтін Жанасбаев Әжібжан тұрады, қазақша күрестен Орта Азия және Қазақстанның екі дүркін чемпионы Әлімшайхы Сәлімбаевтың атында көше бар. Кент тұрғындары басқа елді мекендермен автомобиль жолдары арқылы байланысады. Ең жақын Ақадыр т.ж. станциясы 90 км. жерде. 

[[Санат:Қарағанды облысы]]
[[Санат:Шет ауданы]]

[[ru:Акжал]]
