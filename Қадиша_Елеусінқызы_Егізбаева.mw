'''ЕГІЗБАЕВА Қадиша Елеусінқызы''' (23.11.1927 ж.т., Батыс Қазақстан обл. [[Жаңақала]] ауд. Жалпақтал а.) – [[биол.]] ғыл. докт. (1984), проф. (1996), ҚР [[Жаратылыстану]] ғыл. академиясының акад. (1996). 2 жылдық Респ. заң мектебін бітірген (1953) соң Тау-кен ин-тында (қазіргі Қазақ ұлттық тех. ун-ті) хатшы (1953–56) болып жұмыс істеді. [[Алматы]] зоотех.-малдәрігерлік ин-тын бітірген (1958). Қазақстан ҒА-ның Зоол. ин-тында [[аспирант]], аға лаборант, кіші, аға және жетекші ғыл. қызметкер, лаборатория меңгерушісі (1961–94) болды. Қазақ мемл. қыздар пед. ин-тында дәріс (1992–98) берді. 1983 ж. «Биологические основы профилактики гельминтозов водоплавающих птиц Казахстана» деген тақырыпта докт. дисс. қорғады. Оның негізгі ғыл.-зерт. еңбектері суда жүзетін [[құстар]] гельминттерінің (ауру қоздыратын құрттар) тіршілігіне, таралуына, [[экологиясына]], сондай-ақ [[гельминтоз]] ауруларының табиғи ошақтарын анықтап, күрес шараларын белгілеуге арналған. Ол – [[үйректердің]] гастротениоз (асқазан ауруы) [[ауруын]] ғылымда алғаш анықтап берген ғалым. Е. 150-ге тарта ғыл.-зерт. [[еңбектің]], оның ішінде 6 [[монографияның]] («Биологические основы профилактики гименолепидозов [[водоплавающих]] птиц Казахстана», 1980; «Гастротениоз уток в Казахстане», 1989) авторы, [[өнертабыстық]] 5 патенті бар.
