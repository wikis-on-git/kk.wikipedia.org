'''Текелі''' — [[Қазақстан]] Республикасы, [[Алматы облысы]]на бағыныстағы [[қала]] (1952 жылдан), темір жол стансасы.

[[Талдықорған]] қаласынан оңтүстік-шығысқа қарай 40 км қашықтықта орналасқан. Аумағы 0,1 мың шаршы км (61,33 га). 2003 жылғы деректер бойынша 24,3 мың тұрғыны бар. Қала Текелі өзенінің сол жағалауында, [[Жетісу Алатауы]]ның батыс сілемдері шатқалының бірінде, теңіз деңгейінен 950-1600 м биіктікте орналасқан.

Оған Рудничный кенті қарайды (тұрғыны 1000 адам).

== Тарихы ==
1911 жылы іргесі қаланып, 1927 жылы кент дәрежесіне көтерілді. 1933 ж. инженер-геологтар М. Юдичев пен М. Қаділбековтің зерттеу-барлау жұмыстарының нәтижесінде Текелі өзенінің оң жағалауынан [[қорғасын]], [[мырыш]], [[күміс]], [[кадмий]], [[германий]] кендері табылды. 1937 ж. Текелі қорғасын-мырыш басқармасының құрылысы басталып, 1942 ж. қорғасын-мырыш комбинаты құрылды. 1939 жылы емхана салынды, 1941 жылы бірінші орта мектеп ашылды.

== Климаты ==
Текелінің климаты континенттік, қысы суық, жазы жылы. Қаңтар айының жылдық орташа температурасы −11-13С, шілденікі — 20-22С. Жауын-шашынның жылдық орташа мөлшері 650-1900 мм. Қаланың маңында, Қора өзеңінің шатқалында биіктігі 90 метр болатын [[Бұрханбұлақ]] атты сарқырама бар.

== Табиғаты ==
Қалаға жақын әсем тау шатқалдарында Жетісубақа тісі ([[тритон]]), [[марал]], [[таутеке]], [[елік]], қоңыр [[аю]], [[борсық]], [[күзен]], [[суыр]], [[түлкі]], [[қасқыр]], [[тиін]], [[сілеусін]], [[қоян]], жабайы [[шошқа]], т.б. аңдар кездеседі. Сондай-ақ, мұнда [[шырша]], [[қайың]], [[терек]], [[тал]], [[көктерек]], [[қарағай]], [[алма]] ағашы, т.б. жалпақ жапырақты орман қалыптасқан.

== Дерекнама ==
«Жетісу энциклопедиясы». «Арыс» баспасы. Алматы. 2004

== Сыртқы сілтеме ==
[http://madi-kom.narod.ru Текелі қаласы жайлы сайт]

[[Санат:Алматы облысы]]
[[Санат:Қазақстан қалалары]]


[[ru:Текели]]
[[uk:Текелі]]
