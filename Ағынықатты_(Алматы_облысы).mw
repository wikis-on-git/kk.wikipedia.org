'''АҒЫНЫҚАТТЫ''' – [[Алматы]] обл-ның [[Сарқант]] ауд-ндағы өзен. [[Лепсі]] өз-нің сол саласы. Ұз. 54 км. Су жиналатын алабы 708 км2. Жылдық орташа су ағымы 12,1 км3. А. [[Жетісу]] [[Алатау]]ының [[Жаман Қоңыртас тау]]ындағы мұздықтан басталып, Лепсі а. тұсында Лепсі өз-не құяды. Жоғ. бойында табиғаты көрікті тар шатқалмен ағады, арнасы тар, ағыны өте қатты. А. желтоқсанда қатып, сәуірдің бас кезінде мұзы ериді.
'''АҒЫНЫҚАТТЫ''' – [[Шығыс Қазақстан]] обл. [[Жарма]] ауд-ндағы өзен. Шар өз-нің жоғ. бойындағы оң саласы. Ұз. 58 км, су жиналатын алабы 982 км2. [[Сантас тау]]ының оңт.-батыс беткейінен басталады. Жағасы жазық, арнасы құмды, малтатасты. А. жауын-шашын және жер асты суларымен толығады. [[Желтоқсан]]ның басында қатып, сәуір айының соңында мұзы ериді. Көктемде 20 күндей су деңгейі көтеріледі. Жазда құрғамайды. Егіс, мал суаруға пайдаланылады.
