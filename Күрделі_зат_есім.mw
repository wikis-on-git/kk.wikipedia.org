{{Shortcut1|Грамматика}}
'''Күрделі зат есімдерге''' кемінде екі я онан да астам түбір морфемадан құралған зат есімдер жатады. Ондай зат есімдер қазіргі қазақ тілінде төрт түрлі:
#Біріккен зат есімдер, 
#Қосарланған зат есімдер, 
#Тіркес (құрама) зат есімдер, 
#Қысқарған зақ есімдер

== Біріккен зат есімдер ==

Біріккен зат есімдерге кемінде екі түбір морфемадан бірігу арқылы жасалған зат есімдер жатады.
:Мысалы: ''бәйтерек, бәйшешек, белбеу, көкпар, қайнаға, қолбасы, қолқанат'' т. б.

== Қосарланған зат есімдер ==

Қосарланған зат есімдерге екі түбір морфемадан қосарланып жасалған зат есімдер жатады. 
:Мысалы: ''абысын-ажын, ақыл-айла, ас-су, ата-ана, бала-шаға, әл-қуат, ел-жұрт, жігіт-желең, жауын-шашын, ой-пікір, ой-қыр, отын-су, тері-терсек, ұрыс-керіс, шай-су'' т. б.

== Тіркес зат есімдер ==

Тіркес (құрама) зат есімдерге кемінде екі я онан астам түбір сөздерден әр қилы жолмен тіркесу арқылы жасалған зат есімдер жатады. 
:Мысалы: ''ауыл шаруашылығы, балалар бақшасы, кәсіп одағы, күн тәртібі, қоғамдық еңбек, сары май'' т. б.

== Қысқарған зат есімдер ==

Қысқарған зат есімдерге бірнеше сөзден құралып қысқарған зат есімдер жатады. 
:Мысалы: ''ҚР, БҰҰ, ҚазМҰУ, пединститут, см, мм, га, Кб, Мб'' т. б.

== Тағы қара ==
*[[Зат есім]]
