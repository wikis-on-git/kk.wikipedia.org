[[Image:Apollo Spacecraft diagram.jpg|right|thumb|400px|Аполло ғарыш кемесі: Басқару, Қызметтік және Лунар (Айлық) модулдары.]]
'''Аполло''' ([[ағылшын тілі|ағылш.]] Ароllо) - адамның басқаруымен [[Жер]] төңірегінде және [[Ай]]ға сапар жасауға арналған [[АҚШ|Америка]]ның сериялы үш кісілік ғарыш кемелерінің аты. "Аполло" негізгі бөлік пен Ай кабинасынан тұрады. Біріншісі үш астронавты Айдың селенцентрлік орбитасына және Жерге, екіншісі олардың екеуін селенпентрлік орбитадан  Ай бетіне, одан қайта сол биіктікке жеткізуге арналған. Негізгі бөлік экипаж бөлімі мен қозғалтқыш бөлімінен тұрады, экипаж  бөлімі  суға  ҚОНУға лайықталған, ал кездейсоқ қажет жағдайда құрғақ далаға табан тірейтін тіректері бар. "Аполлоның" ең салмақтысы 47 т. Ай кабинасы 14,7 т. Кеменің тұтас ұз. 17,68 м, Ай кабинасыныкі 6,98 м, екеуінің де диам. 4,29 м. Кемедегі 20 жүйе пультпен байланыстырылған орталық есептеу машинасымен басқарылады. Негізгі бөліктің байланыс құрылымы сантиметрлік, метрлік және қысқа толқындарда жұмыс жасайтын жүйелерден тұрады. ол радиолокациялық қабылдауыш және таратқышпен жаб-дықталған. Астронавтар тіршілігін қамтамасыз ететін жүйеде 16 тәулікке жететін ауа, су мен тамақ болады. Жалпы массасы 460 кг келетін ол ортада 21 - 27°С тұрақты температура сақталып тұрады. [[Ғарыш]]қа ұшып шыққаннан кейін кабинадағы оттегі көбейтіледі (98% оттеті, 2% азот), ауаның қысымы 0.035 - 0.039 мПа, ылғалд. 40 - 70%-ке реттеледі. Арнайы амортизаторларға ілінген орындықтары әр түрлі қалыпта бекітілетін креслоларға астронавтар (сол жақ шетте кеме басшысы, ортада бірінші үшқыш, онан кейін екінші ұшқыш) жайғасады. Ай кабинасы қонатын және ұшатын сатылардан тұрады. Қонатын саты, экипаж кері аттанғанда, ұшып шығатын алаңша қызметін атқарып, Ай бетінде қалады. Ай кабинасына екі астронавт орналасады. Онда бірі жоғары, екіншісі алға қараған екі люк бар. 
[[Image:Apollo Pad Abort Test -2.jpg|right|thumb|400px|Pad Abort тест операциясы ([[NASA]])]]
Жоғарғысы астронавтардың экипаж бөлімінен Ай кабинасына, онан кейін қарай өтуге, алдыңғысы қонғаннан соң Ай бетіне түсіп, қайта мінуге арналған. Ай кабинасының барлық жүйесі пультпен байланыстырылған орталық есептеу машинасымен басқарылады. Соңғы ұшқан үш ''А." кемелерінде Ай бетінде астронавтар зерттеулер жүргізетін екі кісілік көлік болды. "А." ғарыш кемелерін ұшыру "Сатурн-IB" ("A.-i" - "A.-3 ", "А.-5", "А.-7") және "Скай-лэб" пен ЭПАС бағдарламалары бойынша, "Сатурн-5" ("А.-4", "А.-6", "А.-8" - "A.- 17")  ракета ұшырғыштарымен жүзеге асырылды.    



[[bg:Космически кораб Аполо]]
[[cs:Apollo (kosmická loď)]]
[[de:Apollo (Raumschiff)]]
[[en:Apollo spacecraft]]
[[es:Nave Apolo]]
[[eo:Apollo (kosmoŝipo)]]
[[id:Apollo (wahana antariksa)]]
[[lb:Apollo (Raumschëff)]]
[[hu:Apollo űrhajó]]
[[pt:Nave Apollo]]
[[ro:Astronava Apollo]]
[[ru:Аполлон (КА)]]
[[sk:Apollo (kozmická loď)]]
[[tr:Apollo Uzay Aracı]]
