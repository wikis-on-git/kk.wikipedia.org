Иващенко Анатолий Тимофеевич (6.2.1944 ж.т., [[Алматы]] қ.) – биол. ғыл. докт. (1984). ҚазМУ-ды (1969, қазіргі ҚазҰУ) бітірген соң [[Қазақ]] ҒА-ның Эксперименттік биол. ин-тында кіші ғыл. қызметкер, Зоол. ин-тында аға ғыл. [[қызметкер]] (1969–86), ал 1986 жылдан [[Ботаника]] ин-тында аға ғыл. қызметкер болып жұмыс істеді. Оның ғыл. жұмыстары негізінен биоэнергетика және [[радиобиология]] саласына арналған. Ол субклеткалық құрылымдар мембраналарынан аниондық АТФаза ферментін тауып, оны зерттеді, организмнің әр жерінде орналасқан фосфогидродлаза ферментінің құрылымы мен активтілігін анион және спирттер арқылы анықтауға болатынын (физ.-хим. заңдылықтар) дәлелдеді.
