{{wikify|date=2007 ж. мамырдың 7}}
'''Аяғына жығылу''' (дәстүр). Мұның екі түрі бар.
#Кейде бірін-бірі ұнатқан жігіт пен қыз ата-ананың келісімне қарамастан (әсіресе қазіргі кезде) бас қосады. Мұндайда қызды «қашып кетті» дейді. Қыздың әке-шешесі ренжіп, кейде қатты ашуға басады, көрместей болады. Осы кезде жігіт жағынан жігіт әкесі бас болып «елшілер» келіп, құдаларының «аяғына жығылады», яғни кешірім өтінеді, бітім сұрайды. Оның аяғы татулыққа ұласады.
#Аяғына жығылудың басқа ұғымды білдіретін екінші түрі де бар. «Аяғына жығыл деймісің?» (М.Әуезов). Кешірім сұраудың ең үлкен және кішіреюдің ең ауыр түрі аяғына жығылу болып табылады. Мұнда айыпты адам жанына беделді адамдарды ертіп, тиісті үйіне барып кешірім сұрайды. Егер іс қиындап кетсе, айыпкер қарсы адамның алдына жығылып, аяғын құшып, жылап кешірім сұрауы керек. «Алдыңа келсе, атаңның құнын кеш» дегендей мұндай да кешірім етіледі. «Аяғына жығылу» да жазамен бірдей болып есептеледі. 

[[Санат:Қазақ салт-дәстүрлері]]
