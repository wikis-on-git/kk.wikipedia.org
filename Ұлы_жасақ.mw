'''Ұлы жасақ''' — [[Шыңғысхан]] тағайындаған заңдар кодексі.

Ұлы жасақтың кейбір баптары:
# Нәпсіқұмар, оның әйелі бар-жоқтығына қарамастан, ешбір ерекшеліксіз өлім жазасына кесіледі.
# Кімде-кім қасақана өтірік айтса, біреудің ізіне түсіп аңдыса немесе келіспей тұрған екеуінің біреуіне барып жақтасса, ол өлім жазасына кесіледі.
# Кім суға немесе күлге дәрет алса, ол да өлім жазасына кесіледі.
# Кім тауар алып, ақысын қайтара алмаса, тағы да тауар алып, ақысын қайтара алмаса, ол үш мәртеден соң өлім жазасына кесіледі.
# Кім тұтқынға рұқсатсыз тамақ пен киім берсе, ол өлім жазасына кесіледі.
# Кім қашқан құлды немесе тұтқынды тауып алып тұрып, иесіне қайтармаса, өлімге бұйырылады.
# Кімде-кім ас ішіп жатқан адамдардың қасынан өтсе, аттан түсіп, олармен бірге ауқаттануы тиіс, ал аналар бұған қарсылық көрсетпеуге міндетті.
# Әбу Әлидің ұрпақтары мен үрім-бұтағы, сол сияқты [[Құран]] оқушы факирлер және заңгерлер, емшілер, ғұлама ғалымдар, дәрәуіш-кезбелер, азаншылар алым-салықтардан азат етіледі.
# Әскерлер соғысқа кеткенде, әйелдер ерлердің жұмысын істеуі міндетті.
# Егер әмірлердің бірі кінәлі болып, қаған жаза қолдану үшін оған шені ең төменгі қызметкерді жіберген күннің өзінде ол қарсыласпай, хан бұйырған жазаны құлдық ұра қабыл алуы тиіс.
# Әрбір адам діндердің кез-келгенін құрметтей білуге тиісті.
# Мемлекет ішіндегі жай-жағдаяттардан дер кезінде хабардар болып отыру үшін нояндар мен сұлтандар байланыс жүйесін жолға қоюға міндетті.
# Кісі өлтірген қылмысы үшін [[мұсылмандар|мұсылманға]] қырық алтын теңге (балаш), [[қытайлықтар|қытайлыққа]] бір есек түрінен құн төлеп құтылуға рұқсат етіледі.
# Кімнен ұрланған жылқы табылар болса, ол атты иесіне тоғыз жылқы қосып қайтаруға міндетті.
# Кәнизактан туған балалар заңды болып есептелінеді һәм әкесінің бұйрығы болған жағдайда дүние-мүліктен енші алуға құқылы. Дүние, мүлікті бөлу былайша жүзеге асырылады: жасы үлкеннің үлесі де үлкен, кішісі әке шаруашылығын иемденіп қалады. Балалардың үлкенді-кішілі жолдары олардың шешелерінің жол-жоралғысына қарай анықталады. Әйелдердің жол реті некеге тұру уақытына орай белгіленеді.
# Әкесі өлген жағдайда оның мұрасына баласынан басқа адамның қақысы жоқ.
# Ешкімнің де нояндар мен сұлтандар және басқа да шонжарлардың Жалпы кеңесте алдын-ала сайлауынсыз қаған жариялануға құқы жоқ. Мұндайда өлім жазасына бұйырылады.
# Хан тұқымынан бөтен былайғы жұрттың құрметті лауазымға ие болуға қақысы жоқ.

[[Санат:Қазақстан тарихы]]

[[ar:الياسا]]
[[de:Jassa]]
[[en:Yassa]]
[[fa:یاسا]]
[[fr:Yassa]]
[[he:יאסה]]
[[ko:야삭]]
[[nl:Yasak]]
[[pl:Jasa]]
[[ru:Яса]]
[[uk:Велика Яса]]
[[zh:成吉思汗法典]]
[[zh-yue:成吉思汗法典]]
