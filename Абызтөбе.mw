'''Абызтөбе''' – көне қаланың орны. Сырдария өз-нің орт. ағысының сол жағында, Келінтөбе аталатын көне қала жұртынан солт-ке қарай 25 км жерде орналасқан. 1969 ж. Отырар археол. экспедициясы (жетекшісі К.М.Байпақов) зерттеген. Қала жұртының қазіргі көрінісі, солт.-батыстан оңт.-шығысқа қарай созылып жатыр, ұз. 105 м, көлденеңі 30 м, биікт. 5 м, ұзын төртбұрышты жота. Төбесі тегіс. Қалаға кіретін қақпаның орны оңт. жағында орналасқандығы байқалады. Жиналған құмыралардың сынықтары бойынша ғалымдар қаланың б.з. 1 ғ-дағы өркениет орталығы болғанын дәлелдеді.
