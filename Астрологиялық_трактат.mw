'''«Астрологиялық трактат»''' – ''Әбу Наср [[әл-Фараби]]дің астрологияға арналған белгілі шығармасы''. Толық атауы «Жұлдыз бойынша болжаулардың анығы мен қанығы». <br />
Орысша аудармасы 1975 жылы Алматыда «Ғылым» баспасынан жарық көрген ұлы ғұламаның «Математикалық трактаттарына» енген. әл-Фараби бұл трактатында [[философия]], [[логика]], жаратылыстану ғылымдарының сол кездегі жетістіктеріне сүйене отырып, аспан туралы ғылым қағидалары мен ережелерінің дұрыс-бұрыс екенін ажыратып берген. «Жұлдыздар бойынша болашақты болжауға болады» деп санайтын астрологияның жалған ғылым екенін дәлелдейді. Беймәлім, кездейсоқ құбылыстарды тәжірибе немесе алдын ала жүргізілген есептеулер арқылы болжап-білуге болмайтындығы жайлы қағидасы ықтималдықтар теориясының философия бастамасы болып табылады. «Астрологиялық трактатта» адамзат білімінің кемелсіздігі, шарттылығы туралы пайымдаулар айтылады. <br />
<br />
«Астрологиялық трактатта» ол пікірлер мен идеялар Әбу Наср әл-Фарабидің ізбасарлары Әбу Райхан [[әл-Бируни]], Әбу Әли [[ибн Сина]], сондай-ақ [[Леонардо да Винчи]] еңбектерінде қолдау тауып дамытылған.
