Ұйғыр ауданы 1935 жылы Қаз ОАК шешімімен құрылған, 2005 жылы 70 жылдығын атап өтті.
Аудан Алматы қаласының солтүстік-шығыс жағынан 243 шақырымында, ал Талдықорған қаласының оңтүстік-батысынан 365 шақырымында орналасқан.
Жалпы аумағы 878,7 мың га немесе 8,8 мың шаршы шақырым, халықтың 1 шаршы шақырымға сыйымдылығы – 7,2 адамды құрайды.
Ауданда 14 селолық округтегі 25 елді-мекен бар.
Аудан топырағы биік таулы аумақтардың қара топырағымен, оның ішінде суармалы жер көлемі 380 га құрайды, тау маңындағы аймақтарда тауға жапсарлас және таулық ашық қызыл қоңыр сұр топырақ (8100 га), орталық аймақтарда ұсақ тасты сұр топырақ (2500 га), төменгі аймақтарда сұр қоңыр топырақты жерлер орналасқан (10500 га).
Ауданда құм-тасты қазба жерлер бар, сонымен қатар «Қазбұлақ» құрылыс тасты және Қалжат көмір қазбасы, «Кетпен» - әктасы, Қарадала массивіндегі минералды ыстық су көздері орналасқан. Аудан аумағында көлемі 5,0 мың га болатын «Емен тоғайы» және жасы 30 млн. жыл болатын «Шарын шатқалы» бар.
Климаттық жағдайы өте қатал, континентальді, қысы қарсыз, жазы құрғақ әрі ыстық.
Жалпы халық саны 63870 адамды құрайды. Оның ішінде қазақтар 26,4 мың адам (41,2%), ұйғырлар 34,9 мың (54,7%), 2,6 мыңы басқа да ұлт өкілдері.
Ауданның өндірістік бағыты – ауыл шаруашылығы, яғни мал шаруашылығы мен суармалы жерді қолдану болып табылады.
Ағымдағы мерзімде ауданда 202 заңды тұлға субъектілері тіркелген, оның ішінде 74 шағын кәсіпкерлікте, ал жеке кәсіпкерлікте 3461, оның ішінде 2457 шаруа қожалықтары.
Шағын кәсіпкерлік саласында 6205 адам жұмыс істейді.
Жеке секторда 264 дүкен, 7 киоск, 17 кафе-бар, 70- ке жуық тұрмыстық қызмет көрсету субъектілері, 47 диірмен, 11 май шығаратын, 5 нан пісіретін орындар және басқалары жұмыс жасайды.
Экономикалық белсенді халық саны – 33403 адам. Оның ішінде жұмысты 30640 адам.
Аудан орталығы – Шонжы селосы.
[[Санат:Қазақстан аудандары]]
