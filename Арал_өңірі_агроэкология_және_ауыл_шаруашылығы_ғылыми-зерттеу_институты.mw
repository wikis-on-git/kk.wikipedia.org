'''Арал өңірі агроэкология және ауыл шаруашылығы ғылыми-зерттеу институты''' – ғылыми-тәжірибелік мекеме. ҚР ауыл шаруашалық министрлігінің қарамағында. 1933 ж. Бүкілодақтық Күріш тәжірибе ст-ның (Краснодар қ.) қарамағындағы Қызылорда күріш тәжірибе егістігі болып құрылған. 1950 ж. Бүкілодақтық ауыл шаруашылық ғылымдары академиясының (кейіннен оның Шығыс бөлімшесі) Қазақ бөлімшесінің Қазақ егіншілік инстиутының құрамына енді. <br />
<br />
1956 ж. 21 тамызда Қызылорда мемлекеттік ауыл шаруашалық  тәжірибе ст. болып құрылды. 1964 ж. 25 тамызда [[КСРО]] [[Мелиораци]]я және су ш. мин-лігінің «Главриссовхозстрой» қарамағына берілді. 1972 ж. 25 ақпанда Қазақ күріш ғылыми-зерттеу институты, ал 1991 ж. бұл институт Қазақ ауыл шаруашылық ғылымдары академиясының құзырындағы Қызылорда ауыл шаруашылық ғылыми-зерттеу институты болып қайта құрылды. 1995 жылдан қазіргі атымен аталады. Ал 2003 жылдан Оңтүстік-Батыс ауыл шаруашалық ғылыми-өндірістік орталығының еншілес мемлекеттік кәсіпорны болды. Институтта: күріш селекциясы, тұқым шаруашылығы, егіншілік, көкөніс шаруашылығы және бақша өсіру, топырақ құнарлығы, ғылыми-зерттеу жұмыстарын экологика-экономика сараптау және патенттеу, мал шаруашылық, ғылымды өндірістік және тех. қамтамасыз ету бөлімдері және консалтинг орталығы бар; <br />
2 тәжірибе ш-нда (Қызылорда қаласының әкімш. құзырына қарасты Қарауылтөбе және Жаңақорған ауд-ндағы Түгіскен) күріш, бидай және көп жылдық шөптердің аудандастырылған сорттарының элиталық және өнімділігі жоғары тұқымы өндіріледі. 
<br />
<br />
Қызылорда облысы аграрлық өнеркәсіп кешенін, сонымен бірге республиканың күріш ш-тарын ғыл. қамтамасыз ету міндеті жүктелген. Институтта күріш дәнінің қызаруының генетик. табиғаты зерттеліп, онымен күресу жолдары анықталды; Қазақстан бойынша күріш сорттарының теор. үлгілері жасалып, жоғары өнімді сорттарды шығарудың физиол.-биохим. негіздері зерттелді; хим. мутагенез рөлі зерделеніп, соның нәтижесінде күріштің «Маржан» сорты шығарылды; 2 мың селекц. үлгілер бағаланды; ауыспалы егістің жаңа 8 танапты және қысқа ротациялы үлгілері әзірленді; ауыспалы егістіктерде егілетін дақылдың түріне, алғы дақылына және танаптардың арам шөптермен ластану дәрежесіне қарай топырақ өңдеу жүйесі белгіленді; күріш ауыспалы егісінде егілетін дәнді (күздік және жаздық бидай, арпа, сұлы) және тех. (мақсары, қант қызылшасы) дақылдар өсіру технологиясының параметрлері зерттелді; күріш ауыспалы егісіне бейім сорттарын анықтау үшін сорттарды экол. сынау жұмыстары жүргізілді; күрішті көшеттеп егу және оның дәнін өндіріп себу сияқты су мен тұқым аз жұмсалатын технологиялар әзірленді. Институтта күріш өсімдігі тұқымдарының ұлттық қоры жиналған. <br /><br />

Арал өңірінің қолайсыз жағдайына бейім таза тұқымды бактриан түйелердің сүт өнімдері жоғары топтарын іріктеу жұмыстары жүргізілді; сүтті және етті-жүнді бағыттағы малдарды іріктеу әдістері зерттелді; сұр түсті қаракөл қойларының з-ттық типін шығару жұмыстары жасалды. Қазіргі уақытта ин-т асыл тұқымды мал өсіруші – репродуктор мәртебесіне ие. <br />
Күріштің 3 сорты, көп жылдық шөптің және қауынның 2 сорты, жүгерінің 1 сорты шығарылып аудандастырылды. Қазіргі кезде '''күріштің 4 сорты: «Арал 69», «Арал 318», «Арал 202» және «Ару»''' сынақтан өтуде. Ин-т ғыл. жаңалықтары мен 20 өнертабысына патенттер мен авторлық куәліктер алған. Институт халықар. ұйымдармен бірлесіп жұмыс істейді. Ғыл. жұмыстар жинағын, 75 ұсыныс пен әдістемелік нұсқауларды, 12 кітап пен монографияларды жарыққа шығарды. Сондай-ақ [[ЮНЕСКО]], Инко-Коперникус, [[БҰҰ]] жобаларын қолдау қоры, Ғаламдық экологиялық қор, Дүниежүзілік банк, т.б. ұйымдармен бірге Арал өңірінің экологиясын сауықтандыру жөніндегі бағдарламаларды дайындауға қатысады. Институтта техника ғыл. докт., профессор Т.Қарлыханов, а. ш. ғыл. докт. Қ.Бәкірұлы, А.Н.Подольских, Х.Жамантіков қызмет істейді.
