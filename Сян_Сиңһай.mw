[[Image:Xian_Xinghai.jpg|thumb|right|218px|'''Сян Сиңһай''' жасы 23-тердегі кезінде, [[Шаңһай]] қаласында.]]

'''Сян Сиңһай''' ([[1905]] жылғы [[маусымның 13]]-і &ndash; [[1945]] жылғы [[қазанның 30]]-ы) (Қытайша: 冼星海; [[пиніин]]: Xiǎn Xīnghăi) — [[Қытай]] композиторы. Оның ең атақты шығармасы — «Сары өзен кантатасы».

Макауда кедей теңізші отбасында дүниеге келген. Отбасының түп-тегі «Панюй» ([[Қытай тілі|қытайша]]: 番禺; [[пинійн]]: Pānyú) деген жерден. Музыкамен 1918 жылы айналыса бастаған. 1926 жылы [[Пекин университеті]]нің жанындағы Ұлттық музыка институтына оқуға түсіп, музыка пәнін зерттей бастады. 1928 жылы [[Шаңһай ұлттық музыкалық консерватория]]сына түсіп, [[иық қобызы]] және [[пианино]] бойынша дайындала бастады. Дәл сол жылы ол өзінің «Ғаламдық музыка» деген шығармасын жариялады. 1929 жылы Сян үкіметтің қолдауымен [[Париж]]ге барып, 1931 жылы [[Париж консерваториясы]]на композиторлық өнерді зерттеуге қабылданды. Оқып жүрген кезінде «Жел», «Жиһанкездің өлеңі», «Д-минордағы иық қобызына арналған соната» сияқты шығармаларын жазды.

Сян Қытайға 1935 жылы қайтып оралды. [[Қытай-жапон соғысы (1937-1945)]] кезінде Сян «Елді құтқару», «Қарсыласпау — біздің жалғыз қорқынышымыз», «Партизандар өлеңі», «Біз жолдарды аштық», «Ұлан-байтақ Сібір», «Отанның ұлдары», «Жауға қарсы майданға аттан!», «Тайһаң тауларында» сияқты халықты жапон басқыншыларына қарсы күреске жігерлендіріп, үндейтін музыкалық шығармалар жазды. 1938 жылы ол [[Янан]]дағы Лу Сюн атындағы өнер институтында декан болып тағайындалды. Жұмыстан бос уақытында өзінің атақты «[[Сары өзен кантатасы]]» деген шығармасын жазды.

1940 жылы Сян «Ян'ан және Сегізінші армия» атты құжатты фильмнің музыкасын жазу үшін [[Кеңес Одағы]]на сапар шекті. Соның алдында ол [[Мау Зыдоң]]мен кездесті. 1941 жылы [[Кеңес Одағы]] [[Үшінші Рейх]]тің шабуылына ұшырап, Сян бастаған жұмыс аяқсыз қалады. Ол [[Шынжаң]] арқылы Қытайға қайтпақ болды, бірақ Шынжаңның коммунистерге қарсы әскери билеушісі [[Шың Шыцай]] оның жолын жауып, Сян [[Қазақстан]]ның сол кездегі елордасы [[Алматы]]да тұрақтап қалады. Сонда ол «Ұлттың азат етілуі» және «Қасиетті соғыс» атты симфонияларын, «Бүкіл өзен қызыл тартты» және жел мен ішекті аспаптарға арналған «Қытай рапсодиясы» атты сюиталарын жазды. Ұзақ уақыт бойы тым көп еңбек еткеннен және [[жете тамақтанбау]]дан [[туберкулез]] ауруына ұшырады. Соғыс біткен соң Сян [[Мәскеу]]ге емделуге барады. Бірақ ауруынан толығымен айыға алмай, 1945 жылдың қазанында [[Мәскеу Кремлі]]нің ауруханасында 40 жасында қайтыс болды. 

Сян 300-ден астам шығарма жазды. Оған қоса ол 35 мақала жариялады, соның ішінде «Ние Ер — Қытайдың жаңа музыкасын жаратушы» және «Қытай музыкасының ұлттық стильдері туралы» атты мақалалар. Қытай музыкасына жасаған ықпалы үшін ол '''Халық композиторы''' атағына ие болды.

== Сыртқы сілтемелер ==
{{commonscat|Xian Xinghai}}
*[http://www.amazon.com/exec/obidos/tg/detail/-/B0000036AR Amazon.com] – Риккардо Карамелланың орындауындағы «Сары өзен концерті» және басқа да шығармалар.

[[Санат:Қытай композиторлары]]
[[Санат:1905 жылы туғандар]]
[[Санат:1945 жылы қайтыс болғандар]]



[[de:Xian Xinghai]]
[[en:Xian Xinghai]]
[[no:Xian Xinghai]]
[[fi:Xian Xinghai]]
[[zh:冼星海]]
