'''Итсигек''', жапырақсыз бұйырғын ([http://www.herbarius.info/special/alkaloids/anabasis_aphylla/ Anabasis aphylla]) – алабұталар тұқымдасы, бұйырғын туысына жататын бір жылдық шала бұта. Қазақстанның батыс, оңтүстік облыстарында кең таралған. Шөл, шөлейтті, тақыр жерлерде өседі. Биіктігі 30 – 75(100) см, тамырының ұзындығы 5 – 6 метрге жетеді. Сабағы көп бұтақты. Жапырағы ұсақ, қынап тәрізді қабыршаққа ұқсас, пішіні үш бұрышты, қарама-қарсы орналасқан, ұзындығы 2 – 3 мм. Сарғылт, қызыл түсті ұсақ бұтақша ұшында масақ тәрізді гүлшоғырын құрайды. Жемісі – қауашақ. Тұқымының пішіні қошқармүйіз тәрізді. Шілде – қыркүйек айларында гүлдеп, жемістенеді. Итсигектің жасыл бұтағынан 7 түрлі алкалоидтар (анабазин, лупинин, т.б.), күлінен сабын жасау, тері илеу үшін сақар алынады. Итсигек – малды емдеуге қолданылатын дәрілік өсімдік. Шымкент қаласындағы Химия-фармакология зауытында Итсигектің жасыл сабақтарынан анабазин өндіріледі. Итсигекті Қазақстан Ғылыми Академиясының корр. мүшесі Л.Қылышев зерттеп, көп жылдық екпе [[өсімдіктер|өсімдік]]ке айналдырды. Итсигек – мәдени өсімдік ретінде [[Оңтүстік Қазақстан облысы|Оңтүстік Қазақстан облысын]]ың Арыс ауданында ұйымдастырылған «Дәрмене» кеңшарында өсіріледі.
