[[Сурет:Mustafaozturk5ud.jpg|200px|right|thumb|Мұстафа Өзтүрiк]]
'''Мұстафа Өзтүрiк''' (1954—1995) — Қазақстанның таэквон-до шебері, әлем чемпионы, қоғам қайраткері.

[[1975]]—[[1980]] жж. [[Тайпей]] қаласындағы Халықаралық Саясат Университетінде оқыды, халықаралық-журналист мамандығы бойынша жоғары білімін [[Тайуан]]да алды.

[[1980]]—[[1990]] жж. Таэквон-До жоғары мектептерінің негізін [[Алмания|АФР]] мен [[Түркия]]да қалады.

[[1990]]—[[1995]] жж. тарихи елі [[Қазақстан]]ға оралып еңбек етті. Таэквон-До жоғары мектебінің негізін қалаушы.

Таэквон-До спортынан алты-дүркін әлем чемпионы, 6-шы Дан дәрежесі бар, халықаралық жаттықтырушы. Алты тілде сөйлеген.

[[1995]] жылы Алматы қ-да қайтыс болып, [[Ыстанбыл]]да ([[Түркия]]), әкесі жатқан бейітке жерленген.

Досы — Несіб Жүнісбаев:
<blockquote style="border: 1px solid blue; padding: 0.5em 0.8em;">
Мұстафа Өзтүрік! Бұл кісінің тағдыры өте қиын болған. 50-жылдар басында аталары, тағдырдың тәлкегіне шыдамай, бақыт іздеп Қытай, Пәкістан, Үндістан арқылы Түркияға келеді. Жолда ашаршылық та, суықты да, кедейшілікті де көреді. Барі бірдей Түркияға жете алмады… Сол елде 1954 жылы Мұстафа дүниеге келеді. Әке-шешесі баланы мектептен кейін Тайвань Университетіне жібереді. Университет дипломымен бірге Мұстафа Өзтүрiк таэквондодан 6-шы Дан сертификатын алады. Бұл таэквондодан барша мұсылман әлеміндегі алғашқы әрі соңғы жоғары дәреже еді. Осылайша ол аңызға айланады. Жұмыс істеуге ол Германияға көшіп барып Мюнхен қаласында таэквондодан өз мектебі — Мұстафа мектебін ашады. Осындай мектеп Стамбулда да әлі істеп тұр.
Егемендік алған елімізге ұландарымыздың көпшілігі орала бастайды. 1991 жыл для Мұстафа үшін де солай болады.

Ол осы спорт түрінен Республикалық федерация құрып соның президенті болады. Сосын ел тарихында алғаш рет таэквондистерді халықаралық жарыстарға Түркияға және Америкаға апарып сол жақтардан ірі жеңіспен оралады.

«Мен әлемді көрдім, — дейді Мұстафа, — енді өз елімді көрдім. Несін айтасыз, үлкен айырмашылық. Сондықтан еліме өз біліміммен, күшіммен көмектесу үшін елде қалуға шештім».
</blockquote>

[[Санат:Қазақстан таэквон-до шеберлері]]
[[Санат:1954 жылы туғандар]]
[[Санат:1995 жылы қайтыс болғандар]]
