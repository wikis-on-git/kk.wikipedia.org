'''ҚОЖАХМЕТОВ''' '''Сұлтанбек Мырзахметұлы''' (15.9.1935 ж.т., [[Ақмола облысы|Ақмола обл.]] Қорғалжын ауд.) – ғалым, тех. ғыл. докт. (1978), Қазақстан ҒА-ның акад. (1983). <br />
Мәскеудің алтын және түсті металдар ин-тын бітірген (1958). 1971 – 81 ж. Қазақстан ҒА-ның Металлургия және [[кен]] байыту ин-ты директорының ғыл. жұмыстар жөніндегі орынбасары 1988 – 95 ж. директоры (1982 – 87 ж. Қазақстан ҒА-ның вице-президенті), 1994 – 99 ж. ҚР ҰҰА-ның Жер туралы ғылымдар бөлімшесінің акад.-хатшысы. <br />
2000 жылдан Металлургия және [[кен]] байыту ин-тының құрметті директоры. Негізгі ғыл. еңбектері металлургия мәселелеріне арналған. Қ. – ауыр түсті металдар мен оларға ілеспе элементтер теориясы бойынша ғыл.-зерт. жүргізді; оның тікелей қатысуымен және ғыл. жетекшілігімен мыс металлургиясында тиімділігі жоғары және жаңа автогенді процестердің физ.-хим. негізі зерттелді. <br />
Жоғары темп-ралы зерттеулер саласында тұңғыш рет термиялық орнықсыз металл сульфидтерінің (мырыш, кадмий және рений) төте булануы (возгонка), тотығу процестерінің кинетикасы мен механизмі жасалды. Қ-тың жетекшілігімен [[Қазақстан]] және [[Ресей]] ғалымдары бірігіп ашқан автогенді процестің жаңа әдісі – кивцэттік балқыту әдісі мыс қорыту з-ттарында кең қолданыс тапты. Осы еңбегі үшін авторлар ұжымымен бірге Қ-ке КСРО Мемл. сыйл. берілді (1978). 11-сайл. ҚазКСР Жоғ. Кеңесінің депутаты болды. “Халықтар достығы” орденімен және медальдармен марапатталған.<br />
Шығарылған: 
* Циклонная плавка, А.-А., 1974; 
* Основы комплексного использования сырья цветной металлургии, А.-А., 1982; 
* Основы комплексной переработки минерального сырья с использованием радиационных процессов, А., 1994.
