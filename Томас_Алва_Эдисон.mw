'''Эдисон''' (Edіson) Томас Альва (1.2.1847, АҚШ, Огайо штаты, Майлан қ. – 18.10.1931, АҚШ, Уэст-Орандж қ.) – американ электртехнигі, өнертапқыш әрі кәсіпкер. 12 жасынан бастап газет тасушы, содан кейін телеграфист болып жұмыс істеді. 1868 жылдан біржола өнертабыстық кәсіппен шұғылданды. 1869 – 76 ж. автоматтық дауыс тіркегішті (санауышты), телеграф арқылы хабар беруге арналған приборды, электр қаламын, т.б. құ-растырып, жазу машинкасын кемелдендірді. 1877 ж. ол фонографты ойлап тапты. Сонымен бірге А.Г. Белл телефоны мен қыздыру шамын одан әрі жетілдірді (1879). Э. винттік оймасы бар патрон мен цокольды, балқымалы сақтандырғышты, бұрылмалы айырғыны, электр санауышты, т.б. құралдарды жасау арқылы электрлік жарықтандыру жүйесін одан әрі дамытты. Тұтынушыларды электр энергиясымен қамтамасыз етудің орталықтандырылған жүйесін құру мәселесіне елеулі үлес қосты. 1882 ж. дүние жүзінде тұңғыш рет электр ст-н жасап, іске қос-ты. Ол кино техникасы, т. ж., тау-кен ісі, құрылыс, химия, т.б. ғылым мен техника салалары бойынша да көптеген жаңалықтар ашты. 1883 ж. термоиондық эмиссия құбылысын алғаш рет байқады. Э. – Ресей ҒА-ның құрметті мүшесі.
