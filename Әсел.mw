ӘСЕЛ ([[Bellіs]]) — күрделі гүлділер тұқымдасына жататын көп жылдық шөптесін өсімдіктер. [[Қазақстан]]да көп жылдық Ә. (B. perennіs) түрі ғана кездеседі. Ол бау-бақшаларда, саябақтарда, гүлзарларда өседі. Биікт. 10 — 15 см болады. Күрекше пішінді жапырақтары сабақ астына шоғырлана орналасқан. Жиектері ұсақ тілімделген. Гүлдері дара, кейде бірнешеу болады. Гүл жапырақшалары ақ немесе қызғылт түсті. Мамыр — маусым айларында гүлдейді. Тұқымынан және өсімді (вегетативті) жолмен көбейтіледі. Ә. — жарық сүйгіш өсімдік. Ылғалды топырақта жақсы өседі.
[[С. Тұрдиев]]
