'''Бөгембай батыр, Бөгембай Ақшаұлы, Қанжығалы Бөгембай''' – ''жоңғар шапқыншылығына қарсы күресте ерекше көзге түскен халық батыры. Шамамен 1680 ж. дүниеге келген.'' Басқа батырларға қарағанда жасы үлкендеу болғандықтан халық аңыздарында “Қанжығалы қарт Бөгембай” аталған. Жас кезінен бастап жоңғарлармен шайқаста көзге түскен ол [[Аңырақай шайқасы]]нда [[Орта Жүз]] қолын басқарды. Кейіннен [[Қабанбай]], [[Жәнібек]], т.б. батырлармен бірлесіп қазақ жерін жоңғар басқыншыларынан азат етуге басшылық етті. [[Абылай хан]]ның бас батыры болды. 1757 – 1758 ж. шығыстан келген қытайлармен болған соғысқа қатысты. Жасы 80-нен асқанда ауырып, қайтыс болды. Сүйегі [[Қожа Ахмет Иассауи кесенесі]]не жерленген. [[Бұқар жырау]], [[Қожаберген]], [[Үмбетей]], т.б. ақындар ол жөнінде көптеген дастандар шығарды. [[Астана]] – [[Павлодар]] жол торабында батырға арналып ескерткіш орнатылған.
