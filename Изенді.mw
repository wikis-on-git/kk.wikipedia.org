'''Изенді''' - Мұзбел қыратының оңтүстігіндегі тұйық көл. [[Қарағанды облысы|Қарағанды обл]]. Нұра ауданы Изенді ауданының оңтүстігінде 2 км жерде орналасқан. Құланөтпес өзенінің аңғарында. Аумағы 5,7 км2, ұзындығы 4,6 км, енді жері 1,8 км, жағалауының ұзыны 11 км, ең терең жері 7 м, суының көлемі 1,9 млн. м3. Су жиналатын алабы 127 км2. Көл жағалауы көбіне тегіс, жайпақ келген. Жағалауы шалғынды, кей жері сор, сортаңды. Оңтүстік бөлігін қамыс құрағы су айдынының көп бөлігін алып жатыр. Шөгінді тұнбаның қалыңд. 0,2 – 0,3 м. негізінен атмосф. жауын-шашынмен толысады. Солтүстігінен көлге құятын өзен саласы жазда құрғап қалады. Судың минералдары 1,2-ден 8,0 г/л-ге дейін ауытқиды. Суы кермекті. Көктемде суы мал суаруға пайдаланылады. Жағалауы шабындық.
