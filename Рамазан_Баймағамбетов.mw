Рамазан Баймағамбетов 1949 жылы Абыралы ауданының "Дегелең" совхозында дүниеге келген. Атамекені "Дегелең" совхозында алғаш рет атом бомбасын жаратын тұста бұлар өре көшіп, Егіндібұлақ ауданындағы Комсомол совхозының "Айнабұлақ" бөлімшесіне келіп коныстанады. Ата-анасы оқыған зиялы азаматтар болды, екеуінің де мамаңдығы ұстаздық. Жастайынан домбыраға қосылып Мәдидің, Ақан сері мен Біржан салдың өлеңдерін орындап жүрді. Мектептегі көркемөнерпаздар үйірмесіне қатысып, аудандық, облыстық бәйгелерде көзге түсті. Рамазан бабасы Тәттімбеттей күйші, Мәди ағасындай әнші болуды армандады. Сегіз жылдық мектепті "Айнабұлақ" бөлімшесіңде тәмамдаған соң, он жылдықты Егіндібұлақтан бітіріп, Қарағандының Тәттімбет атындағы музыкалык училищесіне оқуға түседі. Осы оқу орнында жүріп, ол баян, фортепиано, виолончель, мондалинде ойнауға үйренеді. Ән мен жырға шебер, музыкалық ерекше қабілеті бар жігітті Сәкен театры жаңадан қойылғалы жатқан С.Жүнісовтың "Ажар мен Ажал" спектакліндегі Олжабай деген баланың ролінде ойнауға шақырады. Ол кезде театрдың бас режиссеры Мұхтар Қамбаров болатын. Сөйтіп музыка училищесінде оқи жүріп, драма театрында өнер көрсете бастайды. Бойындағы қабілеті мен дарынын ерте аңғарган өнер саңлақтары мен театр басшылары оны драма актеры болуға үгіттейді. Рамазанның өз көңілі де бірте-бірте осы актерлыққа құлай берген. Екінші ойнағаны Арман атты баланың ролі болды. Қадамын енді бастаған "бала қыранның" арқасынан қағып, театрдың мұзбалақ актерлері Әндекең, Мұздекең, Зекең, Ағдекеңдер қанаттандырып, төбесін көкке жеткізгендей етіп қойды. Оған жас актер де имандай сеніп, жігерлене түсті. Ақыры "менің театр актеры болуым керек" деп шешіп, осыған бел байлады.
Бұл 1972 жылдың жазы болатын. Сөйтіп, 19 жасар балғын жігіттің өнердегі өмір жолы басталып кетті. Бұл тұста жерлес жазушымыз Саттар Ерубаевтың "Менің құрдастарым" атты қойылымы дайындальш жатқанды. Ауыр да болса балаң жігітке әке образын сомдау тапсырылды. "Ұядан жаңа шыққан сары ауыз балапан" тәрізді Рекең алғашқыда қатты састы. 19 жасар жігітке әкені ойнау қалай болмақ? "Менен де үлкен кісілер де жүр ғой, соларға неге бермеген" деп кейіген сәттері де болды. Бұл образды әйтеуір ойнап шықты, қалай ойнағаны есінде жоқ. Сахнаға шыкқанда қол-аяғы дірілдеп, "безгек" ауруы ұшырағандай күй кешкені есінде әйтеуір. Бұдан кейін жас актерге тіптен сенім артып, "Қозы Көрпеш-Баян сұлудағы" адам баласының тағысы, мейірімсіз, адамдықтан безінген көрсоқыр Қарабай ролін берді. Жас та болса, Қарабайды Рамазан өзінің түсінгенінше ойнап шықты.
Рамазан бойындагы өзге актерлерге ұқсамайтын керемет бір қасиет образдың ішіне түсіп, сеніп, беріле ойнайтындығы. Оны сүйретіп жүрген бір құдыретті күш бар. Ол - дарын. табиғат сыйға тартқан талант. Өзгелер секілді институт бітіріп. "Станиславскийдің" жүйесін оқымаса да, кез-келген кейіпкер жандандырьш, құлпыртып жібереді. Рекең денесінің ауырлығына қарамай, сахнада өзін жеңіл сезінеді. Қай жанрға салсаң бәрібір, күй талғамайтын актер. 
Рамазан әріптесін жырақта қалдырмай, өзімен бірге "қара өгіздей" ертіп, сүйретіп алып шығады.
Сән-саталтанаты келіскен, құйрық-жалы төгілген шоқтығы биік кейіпкерлері баршылық. Олар "Дос - Бедел Достағы " Жаппас, "Ақкемедегі" Момын шал, "Жақсы кісідегі" Ахмет Хазин, "Мұрагерлердегі" Сызғанов, "Ата парызындағы" Өсербай, "Құлыным меніңдегі " Бозтайлақ, "Отыз ұлың болғаншадағы" Агабо, "Волоколамсктас жолындағы" Панфилов, "Үлпандағы" Есеней, "Алдар Көседегі" Шықбермес Шығайбай, "Күйеу болса, қыз дайындағы" көрші," Әділет азабындағы" Бостон, "Таңғы жаңғырыктағы" Жарасбай, т.б. бейнелер.
1986 жылы Атматыдағы гастрольдік сапар кезінде марқүм Асқар Тоқпанов:
- Сәкен театрында тамаша-тамаша актерлер бар екен. Бұл режиссердың бақыты. Анау Қарғаш, Әсия, Шәміл, Рымкештердің өкшесін басып келе жатқан Рамазан Баймағанбетовтей талантты көріп, өз басым қатты қуанып отырмын. Не деген шалымы кең, орамы мол, шиыршықатқан актер. Талабың таудай болсын,- деп батасын берген болатын.
"Адасқаннын алды жөн, арты соқпақ" дегендей, Рамазан Сәкен театрынан бес-алты жыл қол үзіп, Ақмоладағы Қуанышбаев атындағы музыкалық драма театрына кетіп қалған болатын. Ол оның адасқандығьнан емес, жақсы режиссер іздеп, тау мен тасқа бас ұрғандығынан еді. Тағы басқа өкпесі болғандығы да рас еді. Өнерді уақтылы бағаламағаннан кейін "қайран сөзім қор болды, тобықтының езіне" деп не қылсын! Атақты да абыройды да Ақмоладан тапты. Сол театрда жүріп республиканың еңбек сіңірген әртісі деген атақ алды. 
Рамазан актерлікпен қоса режиссерлік мамандықты игеру үстінде жүріп, "Көңілашар" атты жаңа бағдарламасы, көрермен көңілін шын мәнісінде аша алды. Бұдан кейін қойған М.Шахановтың "Танакөз" музыкалық спектаклі де көп көңілінен шығып, өзінің әділ бағасын алды. 
Бесаспап өнерпаз-әнші, режиссер "Ғашықтар болмайтын ғасыр", "Қаздауысты Қазыбек", "Алпамыс", "Танагөз", "Мазар", "Әйел махаббаты" сияқты спектакльдерді сахналады.
Қазақстанның еңбек сіңірген артисі Рамазан Рымбекұлы Баймағанбетов 2008 жылдың 2 шілдесінде пәниден бақиға аттанды.
[[Санат:Қазақ актерлері]]
