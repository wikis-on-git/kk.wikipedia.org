{{Infobox Biography
| subject_name   = Нәжімеденов, Жұмекен Сабырұлы
| image_name     = Zhumeken Nazhimedenov.jpg
| image_size     = 180px
| image_caption  = 
| date_of_birth  = [[1935]] ж. 
| place_of_birth = Қошалақ ауылы, [[Құрманғазы ауданы]], [[Атырау облысы]] 
| date_of_death  = [[1983]] ж. 
| place_of_death = 
| occupation     = Ақын, жазушы
| spouse         = 
}}
'''Нәжімеденов, Жұмекен Сабырұлы''' — қазақ ақыны, жазушы.

== Қысқаша өмірбаяны ==
1935 жылдың 28 қарашасында Гурьев (Атырау) облысы Тенгіз (қазір Құрманғазы) ауданындағы Ашақ деген жерде дүниеге келген.

Жұмекен атасы Нәжімеден Стамғазиевтің бауырында өсіп, тәрбие алған. Сөз бен тарих және туған халқының дәстүрлеріне деген ыстық сүйіспеншілік сезімді бала бойында қалыптастырған сол кісі. Немересіне өзінің атақты бабалары Қартпанбет жырау (алтыншы ата) мен оның әпкесі Қосуан (Махамбет Өтемісұлының туған шешесі) туралы сыр шертетін.

1956-59 жылдары Қазақтың мемлекеттік консерваториясында оқыған. Содан кейін «Жазушы» баспасының редакторы, «Лениншіл жас» газетінде бөлім меңгеруші, Қазақстан Жазушылар одағында әдеби кеңесші, Баспалар жөніндегі мемлекеттік комитеттің редакторы, «Мектеп» баспасында бөлім меңгеруші болып қызмет атқарған.

Жұмекен Нәжімеденовтің алғашқы «Егіс» лирикалық жинағы 1961 жылы жарық көрді. Төрт жылдан кейін «Жоқ, ұмытуға болмайды» атты поэмалар жинағы шықты. Ж.Нәжімеденовтің тірі кезінде барлығы он өлеңдер жинағы мен «Ақ шағылдар» (1973ж), «Кішкентай» (1975 ж), «Атақ пен дақпырт» (1978ж) атты үш романы басылды.

Жұмекен Нәжімеденов өзінің 48 жасқа толуына алты күн қалғанда, 1983 жылдың 22 қарашасында дүниеден озды. Ақын өлімінен кейін жарық көрген он жинағына тірі кезінде жарияланбаған өлеңдері, поэмалары, повестері мен романдары, мақалалары мен аудармалары және он күй енді. Оның шығармалары көптеген тілдерге аударылып, басылды. Ақын А.Вознесенскийдің, Е.Евтушенконың, Н.Хикмет пен Ә.Файзи шығармаларын аударған.

Жұмекен Нәжімеденов Қазақстанның қазіргі әнұран мәтінінің авторы. [[Менің_Қазақстаным_(әнұран)|«Менің Қазақстаным»]] әні оның шығармашылық жолының басында, ақынның 21 жасында жазылған.

2006 жылдың 11 қаңтарында [[Менің_Қазақстаным_(әнұран)|«Менің Қазақстаным»]] әні елдің мемлекеттік әнұраны сипатында алғаш рет астаналық «Ақорда» резиденциясының шаңырағы астында, [[Назарбаев, Нұрсұлтан Әбішұлы|Нұрсұлтан Назарбаевтың]] Қазақстан Президенті лауазымына салтанатты түрде кірісу сәтінде орындалды.

== Негізгі шығармалары ==
* «Күй кітабы», поэзиялық жинағы
* «Ашық аспан», поэзиялық жинағы
* «Менің топырағым» поэзиялық жинағы
* «Даңқ пен дақпырт», роман
* «Кішкентай», роман
* «Ақ шағыл» роман т.б.
* [[Қазақстан әнұраны|Қазақстан Республикасы Мемлекеттік Әнұранының]] (мәтіні) авторы.

[[Санат:Қазақ жазушылары]]
[[Санат:Қазақ ақындары]]
[[Санат:1935 жылы туғандар]]
[[Санат:1983 жылы қайтыс болғандар]]
