{{Infobox Person
| name        = Mohandas Karamchand Gandhi
| image       = Gandhi studio 1931.jpg
| caption     = Mohandas Karamchand Gandhi, pictured in 1931
| birth_date  = 2 October 1869
| birth_place = [[Porbandar]], [[Kathiawar Agency]], [[British Raj|British India]]
| death_date  = 30 January 1948 (aged 78)
| death_place = [[New Delhi]], [[Union of India]]
| death_cause = [[Assassination]]
| nationality = [[Indians|Indian]]
| other_names = Mahatma Gandhi
| known_for   = [[Indian independence movement|Indian Independence Movement]]
| education   = [[University College London]]
| party       = [[Indian National Congress]]
| religion    = [[Hinduism]]
| spouse      = [[Kasturba Gandhi]]
| children    = [[Harilal Gandhi|Harilal]]<br />[[Manilal Gandhi|Manilal]]<br />[[Ramdas Gandhi|Ramdas]]<br />[[Devdas Gandhi|Devdas]]
| signature   = Ghandhi sign.svg
}}
'''Мохандас Карамчанд ГАНДИ''' ([[Gujarati language|Gujarati]]: મોહનદાસ કરમચંદ ગાંધી, {{IPA2|moɦən̪d̪äs kəɾəmʧən̪d̪ gän̪d̪ʱi}})  (02.10.1869-30.01.1948 ж.ж.) - [[Үндістан]] ұлт-азаттық қозғалысының қайраткері.
==Өмірбаяны==
М.Ганди Оңтүстік Африкада жүргенде бейбіт жолмен қарсыласудың теориясы мен тактикасын белгілеп, оны сатьяграха (Шындық үшін тайсалма) деп атады. 1899-1902 және 1906 жылғы ағылшын-зулус соғыстары кезінде М.Ганди сол жақта тұрып жатқан үнділерден ағылшындарға көмек көрсететін санитарлық жасақтар құрады. Бурлар мен зулустардың күресін әділ күрес деп есептегенімен, ол үнділердің ағылшындарға жәрдемі Үндістанға өзін өзі басқару құқығын беруге септігін тигізеді деп үміттенді. М.Ганди осы тәсілдің арқасында өз халқын ағылшындық отаршылдық езгіден аман сақтап қаламын деп те ойлады. Ол заманда үнді халқын аман сақтап қалудың бірден бір жолы осы тәсіл екені де даусыз еді.

1915 жылы қаңтарда Үндістанға қайтып оралғаннан кейін М.Ганди Үндістан ұлт-азаттық Конгресі партиясымен жақындасып, 1916 жылы оған мүше болып кіреді. 1917-1918 жылдардан бастап ол ұлт-азаттық қозғалысында неғұрлым көрнекті қызметтер атқарады. Бұл тұста елде ағылшындарға қарсы бұқаралық қозғалыс кеңінен етек алған болатын. Сол жылдары М.Ганди өзі редакторы болған "Жас Үндістан" газеті мен жетісіне бір рет шығатын "Навадживан" журналы арқылы өз идеясын насихаттап отырды.

Алайда М.Ганди күресті қару күшімен емес, бейбіт жолмен жүргізуге тырысты, ұлы мақсат жолында қандай да бір күш қолдануға жан-тәнімен қарсы болды. Кейбір солшыл топтар оның бұл көзқарасын қолдамағанымен, тұтастай Үндістан халқы Махатма жағында еді. 1919-1948 жылдары Махатма Ганди Үндістан ұлт-азаттық Конгресі партиясының идеялық жетекшісі және беделді саяси басшысы, үл көсемі бола білді.

М.Гандидей ұлы тұлғаның арқасында Ұлттық халық Конгресі партиясы Үндістан халқының зор қолдауына ие болды. Үндістанның кемеңгер ақыны Рабиндранат Тагор қойған Махатма (Ұлы адам) деген құрметті атақ - М.Гандидің елі сүйген есімі.

Ағылшын отаршыларына қарсы күресте М.Ганди талай рет айдалып (1922-1924, 1930-1931, 1942-1944 ж.ж.), неше қайтара сотталып, абақтыларға отырғызылды. Отаршылардың бұл әрекеті күрескер азаматты жасыта алмады, қайта шыңдай түсті. Ағылшындарға "Үндістаннан тайып тұрыңдар!" деп алғаш ұран тастаған да М.Ганди болатын. Бір қызығы ұлы тұлға 1946 жылғы үнді моряктарының көтерілісін айыптады. Себебі, М.Гандидің ойынша Үнді халқы тәуелсіздікке тек бейбіт жолмен ғана жете алатынынына имандай сенуінде еді және өзі осы жолды мықтап ұстанды. Шын мәніндегі ұлт көсемі дәрежесіне көтерілген ол ұлы мұрат жолында титтей де солқылдақтық танытпады, таңдап алған жолына адал болды.

Ағылшындардың құйтырқы саясатының нәтижесінде 1947 жылы Үндістан-[[Пәкістан]] болып екі мемлекетке бөлінген тұста да ол үнділер мен мұсылмандарды бірлікке шақырды. 1948 жылы 30 қаңтарда Махатма Ганди Үнді реакцияшыл ұйымдарының мұшесі Натхурам Годзе дегеннің қолынан салтанатты митингі кезінде қастандықпен өлтіріледі.

==Махатма Ганди ұстанған бағыт және оның өмірлік мызғымас көзқарасы==

Ол қапияда қас дұшпанның қолынан көз жұмғанымен М.Гандидің соңында - ГАНДИЗМ атты діни-философиялық саяси ілім қалды. Және М.Гандидің өзі осы ілімнің негізін қалады. Ол ілімнің философиялық түпкі негізі - Құдайдың яғыни бір Жаратушының қақтығын мойындау, оны ақиқатпен қатар қою. "Мен үшін Ақиқат - ең басты принцип. Ол Ақиқат - Құдай" дейді М. Ганди өзінің "Менің өмірім" атты кітабында ("Жалын" баспасы, аударған Мейрам Асылғазин, 1989 жыл).

М.Гандидің ойынша Ақиқат гносеологиядан гөрі діни адамгершілік категориясына жатады. Оған қол жеткізу - тек адамның өз бетімен жетілуі, ізденуі және Ақиқатты өзінің күнделікті қам-қаракетінде жүзеге асыра білуі арқылы мүмкін болмақ. Ақиқатты жақын білу - Құдайды танып-білу дей келіп, ол: "Құдайдың алуан түрлі анықтамасы бар, себебі оның көрінуінің өзі алуан түрлі... Мен тек Ақиқат түріндегі Құдайға бас иемін" дейді (бұл да сол кітапта).

Ганди Ақиқатты - абсолютті және относителді деп екіге бөледі. Біріншісі мәңгілік принцип Құдай болса, екіншісі адам санасында болады. Ізденудің мақсаты - абсолюттік Ақиқатты, Құдайдың мәнін білу. Ол мистикалық ішкі ой арқылы аян береді деп біледі М. Ганди.

М.Гандидің этикалық қағидасы джайнизмнен (біздің жыл санауымызға дейінгі соңғы мың жылдықтың орта шенінде Үндістанда пайда болған, брахмандардың әдет-ғұрпына қас діни ілім. Өзінің жолын қуғандарға аса қатаң адамгершілік-тақуалық талаптар қояды, кез келген күш көрсетуге, оның ішінде тірі жан атаулыны жоюға тыйым салады) алынған: "тірі жанды зәбірлеуге болмайды" дейтін ахимса идеясына негізделген.

Ганди ұсынған ұлт бостандығы үшін күрестің негізгі тактикасы "Сатьяграха" - негізінен зәбірлемеу принципіне құрылған. Ахимса мен Сатьяграха өзара үндес, сабақтас ілім.

Үндістанның ағылшын үстемдігінен құтылатын, азаттық алатын бірден-бір жолы: "свардж (өзін-өзі басқару) тек ешкімді де зәбірлемейтін шаралар арқылы ғана іске асырылуы керек" деп үйретеді. Гандидің өзі оны адам өміріндегі күнделікті мәселелерді шешудің еңбір оңтайлы, ұтымды әдісі санайды.

Сатьяграханы іске асырудың басты шарттарының бірі - Үндістан құрамындағы барлық халықтардың, барлық діндегілердің, көзқарастағылардың өзара түсіністік және өзара кешірімшілдік бірлігінде деп білді М.Ганди. Ол - Қамқорлық теориясын жақтады. Махатма Ганди үнділер мен мұсылмандардың бірлігі үшін табанды күрес жүргізіп, ұлт бостандығы күресіне үнділермен қатар мұсылмандардың да қатысуын қамтамасыз етті. Ол "дүниені қозғаушы күш және оны қозғалысқа келтіретін Құдайдың өзі белгілеген Заң" деп білді.

М.Гандидің этикалық көзқарасы: "кедейлікке, жоқшылыққа мейірімділікпен қарау, жапа шегу, тақуалық принциптері мен қоғамдағы дамуы - адамның өсімпаз мұқтажын қамтамасыз ету арқылы емес, оны саналы түрде тежеу арқылы іске асырылуы керек" деген көзқарасты мықтап ұстанды. Осы айтылған қағидалардың барлығын өзінің күнделікті қам-қаракетінде, ісінде қолдана білген, бұл жолдағы қандай қиындыққа да төзе білген, өз тәжірибесін ізін қуғандарға да кеңінен қолданған Махатма Ганди адамгершіліктің шырқау шыңына көтеріле білген бірден бір әлемдік, ғарыштық ірі тұлға.

==М.Гандидің негізгі принциптері: Ахимса, Брахмачария, Сатьяграха деген не?==

 

Махатма Гандидің өмір жолы туралы сөз еткенде: Ахимса, Брахмачария, Сатьяграха және тағы басқа осыларға үндес, сабақтас қасиетті атауларды ауызға алмай және олардың мән-мағынасына зерделей түсінбей, ұлы тұлға туралы бірдеңе деп айтудың өзі әбестік болар еді. Біз тілге тиек етіп отырған бұл үш атау Махатма Гандидің онсыз да сом тұлғасын биіктете түсетін биік тұғырлар екені даусыз. Алда әңгімемізге арқау болатын оқиғалар шоғырының қазақ оқырмандарына түсінікті болуы үшін ең алдымен осы сөздердің біздің тілімізде қандай мағыналарға ие болатыны туралы түсіндірме сөздік түрінде қысқаша болса да түсінік бере кеткенді жөн көрдік.

*'''Ахимса''' - "күш көрсетпеу, ешкімге ешқашан да жаманшылық жасамау, біреуді жазықсыздан жазықсыз азапқа түсірмеу" деген сияқты терең философиялық мағынаға ие сөз. Ахимса ілімі ертедегі Үндістанда да болған, содан кейін буддизмде және әсіресе джайнизмде дамытылған. Үнділердің бойында адамгершілік қасиеттерді қалыптастыруда Ахимсаның үлкен мәні болды. Ахимсаны бір жағынан ұлы Махатма Ганди күнделікті өмірде адам тәрбиесіне қолданатын ілім ретінде пайдаланды. Дара тұлғаның барша өмір жолы осынау қасиетті атаумен біте-қайнасып өткенінің өзі сол сөзімізге куә. Бұл туралы алда толығырақ баяндайтындықтан әзірге осы топшылаумен ғана тынамыз.

*'''Брахмачария''' - " сөзбе-сөз аудармасы: Тәңіріге жақын келу". Бұл да - ілім. Оның жолын қуғандар адам баласына тән небір тәтті, жүрегің мен тәніңді еліктіргіш құмарлық сезім ләззатынан бас тартып, пәктік сақтап жүру. Бұл батылдық құлқынның құлы болған кез-келген пенденің қолынан келе бермейді. Бұны жүзеге асыру үшін Махатма Гандидей нағыз Құдайдың сүйген құлы болу шарт.

*'''Сатьяграха''' - "Ақиқатқа арқа сүйеу". Өзі қолданған саяси күрес әдісін атау үшін М.Гандидің өзі енгізген төл термині. Осы қозғалысқа қатысқан адамдарды - "сатьяграхтар" дейтін. Сондай-ақ, осы атаудың негізінде дүниеге келген "Сатьяграха ашрам" да М.Ганди мен оның жолын қуушылардың Ахмадабаттың маңындағы Кочраб деген жерге шаңырақ көтерген қауымының атына айналған. Қауым мүшелерінің ішіндегілердің біршамасы кезінде Оңтүстік Африкадағы қызметінде М.Гандидің ажырамас ниеттес, мақсаттас және қандай қиындық болса да ажырамас серіктеріне дейін көтеріле білген адамдар еді. Сатьяграха қозғалысының нәтижесінде ғана Үндістан мемлекеті ағылшын отарлаушыларынан ешқандай қантөгіссіз жолмен азат етілгені белгілі. Бұл жолда осы қозғалыстың көсемі М.Гандидің сіңірген еңбегі ұшан-теңіз...
[[af:Mahatma Gandhi]]
[[als:Mahatma Gandhi]]
[[am:ማህተማ ጋንዲ]]
[[ar:مهاتما غاندي]]
[[an:Mohandas Karamchand Gandhi]]
[[ast:Mohandas Gandhi]]
[[az:Mahatma Qandi]]
[[bn:মহাত্মা গান্ধী]]
[[zh-min-nan:Gân-tì]]
[[bh:महात्मा गान्धी]]
[[bs:Mahatma Gandhi]]
[[br:Mahatma Gandhi]]
[[bg:Махатма Ганди]]
[[ca:Mohandas Gandhi]]
[[cs:Móhandás Karamčand Gándhí]]
[[cy:Mahatma Gandhi]]
[[da:Mahatma Gandhi]]
[[de:Mohandas Karamchand Gandhi]]
[[et:Mahatma Gandhi]]
[[el:Μαχάτμα Γκάντι]]
[[es:Mahatma Gandhi]]
[[eo:Mohandas Karamchand Gandhi]]
[[eu:Mohandas Karamchand Gandhi]]
[[fa:ماهاتما گاندی]]
[[fr:Mohandas Karamchand Gandhi]]
[[ga:Mahatma Gandhi]]
[[gl:Mahatma Gandhi]]
[[gan:甘地]]
[[gu:મહાત્મા ગાંધી]]
[[zh-classical:甘地]]
[[ko:모한다스 간디]]
[[hi:महात्मा गांधी]]
[[hr:Mahatma Gandhi]]
[[io:Mahatma Gandhi]]
[[bpy:মহাত্মা গান্ধী]]
[[id:Mahatma Gandhi]]
[[ia:Mahatma Gandhi]]
[[is:Mohandas Gandhi]]
[[it:Mahatma Gandhi]]
[[he:מוהנדס קרמצ'נד גנדי]]
[[jv:Mohandas Gandhi]]
[[kn:ಮಹಾತ್ಮ ಗಾಂಧಿ]]
[[ka:მაჰათმა განდი]]
[[sw:Mohandas Karamchand Gandhi]]
[[ku:Mahatma Gandî]]
[[la:Mahatma Gandhi]]
[[lb:Mahatma Gandhi]]
[[lt:Mohandas Gandhi]]
[[ln:Mohandas Gandhi]]
[[hu:Mahatma Gandhi]]
[[ml:മഹാത്മാഗാന്ധി]]
[[mr:मोहनदास करमचंद गांधी]]
[[ms:Mahatma Gandhi]]
[[nl:Mahatma Gandhi]]
[[ne:महात्मा गान्धी]]
[[new:महात्मा गान्धी]]
[[ja:マハトマ・ガンディー]]
[[no:Mahatma Gandhi]]
[[nn:Mahatma Gandhi]]
[[oc:Mohandas Karamchand Gandhi]]
[[ps:مهاتماګاندهي]]
[[pl:Mahatma Gandhi]]
[[pt:Mahatma Gandhi]]
[[ro:Mahatma Gandhi]]
[[rmy:Mahatma Gandhi]]
[[qu:Mohandas Gandhi]]
[[ru:Махатма Ганди]]
[[sa:मोहनदास करमचन्द गान्धी]]
[[sq:Mahatma Gandhi]]
[[scn:Mahatma Gandhi]]
[[si:මහත්මා ගාන්ධි]]
[[simple:Mohandas Gandhi]]
[[sd:موهنداس ڪرمچند گانڌي]]
[[sk:Móhandás Karamčand Gándhí]]
[[sl:Mahatma Gandhi]]
[[sr:Махатма Ганди]]
[[sh:Mahatma Gandhi]]
[[su:Mohandas Gandhi]]
[[fi:Mahatma Gandhi]]
[[sv:Mahatma Gandhi]]
[[tl:Mahatma Gandhi]]
[[ta:மோகன்தாஸ் கரம்சந்த் காந்தி]]
[[te:మహాత్మా గాంధీ]]
[[th:มหาตมา คานธี]]
[[vi:Mahatma Gandhi]]
[[tpi:Gandi]]
[[tr:Mohandas Karamçand Gandi]]
[[uk:Махатма Ганді]]
[[ur:گاندھی]]
[[vec:Mahatma Gandhi]]
[[war:Mahatma Gandhi]]
[[wuu:甘地]]
[[yo:Mahatma Gandhi]]
[[zh-yue:甘地]]
[[bat-smg:Muohands Gandi]]
[[zh:圣雄甘地]]
