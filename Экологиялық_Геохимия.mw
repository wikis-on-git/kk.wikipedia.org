'''Экологиялық Геохимия''' – экологиялық геологияның бір саласы. Оның мақсаты табиғи және техногендік типтегі геохим. өрістер мен геопатогендік (жер қыртысының әркелкілігі) аномалиялардың биол. ортаға әсерін морфолог. және болжамдық тұрғысынан зерттеу болып табылады. Бұл өрістер литогеохим., гидрогеохим., сноугеохим., биогеохим. және атмогеохим. деп бөлінеді. Тәжірибеде бұл зерттеулер эколог-геологтар, медиктер мен санитарлық қызметтегі ұйымдардың бірлесе отырып, белгілі бір аймақтың геол.-эколог. жағдайларын айқындауына әкеледі. Э. г-ның негізгі міндетіне геол. ортаның хим. құрамының антропогендік іс-әрекет салдарынан өзгеруін бағалау жатады. Э. г. хим. элементтердің тірі және өлі дүниенің әрекеттесу жағдайын, көшіп-қону мен жинақталудағы жай-жапсарды және бұлардың табиғатқа әсерін зерттейді. Сондай-ақ Э. г. хим. элементтердің биосферадағы тарихын, таралуын, қалпын, т.б. биогеохим. функция тұрғысынан зерттейді.
