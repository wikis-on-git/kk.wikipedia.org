Дифференциал (латынша dіfferentіa – айырма, айырмашылық), 1) математикадағы дифференциал – функция өсімшесінің басты сызықтық бөлігі; 2) техникадағы дифференциал, дифференциалдық механизм – автомобиль, трактор, т.б. көліктік машиналардың жетекші доңғалағының жетегіне орнатылған механизм. Ол бір оське орнатылған доңғалақтардың әр түрлі жылдамдықпен айналуына мүмкіндік береді. Машиналарда конус тісті дифференциал ең көп тараған.
Дифференциалдық есептеу – математиканың туынды мен дифференциалды зерттейтін және оларды функциялардың қасиеттерін зерттеуге қолданылуын қарастыратын бөлімі.
∆х нөлге ұмтылғанда, функцияның ∆y=y1-y0 өсімшесі аргументтің ∆x=x1–x0 өсімшесіне қатынасының шегін (егер ол шек бар болса) y=f(x) функциясының туындысы деп атайды. Ол fӨ(x)-пен не yӨ-пен белгіленеді, яғни:  Ал f(x) функциясының дифференциалы деп dy=yӨdx өрнегін айтады, мұндағы dx=∆x – x аргументінің өсімшесі. Сөйтіп yӨ= dy/dx. dy/dx қатынасы, көбінесе, туынды белгісі ретінде қолданылады. Туынды мен дифференциалдық есептеу дифференциалдау деп аталады. Егер fӨ(x) туындысының тағы бір туындысы болса, онда ол f(x) функциясының 2-реттік туындысы деп аталып, f˝(x) не y˝ арқылы белгіленеді, т.б. Дифференциалдық есептеудің негізгі ұғымдары бірнеше айнымалысы бар функцияларға да қолданылады. Егер x және y екі айнымалысы бар z =f(x, y) функциясы берілсе, онда у-тің қандай да бір мәнін белгілеп алып, z -ті х аргументі бойынша дифференциалдауға болады.  туындысы z -тің х бойынша алынған дербес туындысы деп аталады. Осы тәріздес болып  туындысы, сондай-ақ жоғары реттік дербес туындылар, дербес және толық дифференциалдар анықталады. Дифференциалдық есептеудің геометрияда қолданылуы үшін жанаманың бұрыштық коэффициентін, яғни Ox осі мен y=f(x) қисық сызығының M(x0, y0) нүктесі арқылы жүргізілген жанамасының арасында α бұрышының тангенсін білу қажет. Ол функцияның x=x0 болғандағы туындысының мәніне, яғни fӨ(x0)-қа тең. Механикада түзу сызықты қозғалған нүктенің жылдамдығы жолдың уақыт бойынша алынған туындысы ретінде түсіндіріледі. 
Дифференциалдық есептеудің дамуы интегралдық есептеудің дамуымен тығыз байланысты болып келді. Олардың мазмұны да бір-бірінен ажыратылмайды. Дифференциалдық есептеу мен интегралдық есептеу – жаратылыстану мен техника үшін ерекше маңызы бар математикалық анализдің негізін құрайды. Дифференциалдық есептеудің құрылуында негізгі алғышарт математикаға айнымалы шамаларды енгізу (Рене Декарт) болды. Ал жалпы түрдегі дифференциалдық және интегралдық есептеулердің құрылуы 17 ғасырдың соңындағы Исаак Ньютон мен неміс математигі Готфрид Лейбництің  еңбектерінде аяқталды. 
Дифференциалдық теңдеулер – ізделінетін функцияны оның әр түрлі ретті туындыларымен (немесе дифференциалдарымен) және тәуелсіз айнымалылармен байланыстыратын теңдеулер. Дифференциалдық теңдеулер 17 ғасырдың соңында механика, т.б. жаратылыстану пәндерінің талабына сәйкес интегралдық есептеу және дифференциалдық есептеумен қатар пайда болды. Қарапайым дифференциалдық теңдеулер Ньютонның және неміс математигі Лейбництің) еңбектерінде кездеседі. “Дифференциалдық теңдеулер” терминін ғылымға Лейбниц енгізген (1676). 
Тәуелсіз бір айнымалыға тәуелді бір немесе бірнеше функциялардың туындылары бар дифференциалдық теңдеулерді жай дифференциалдық теңдеу деп, ал тәуелсіз бірнеше айнымалыға тәуелді функциялардың дербес туындылары бар дифференциалдық теңдеулерді дербес туындылы дифференциалдық теңдеу  деп атайды. Дифференциалдық теңдеулерге енетін туындылардың реті дифференциалдық теңдеулердің реті делінеді.
Бір белгісіз функциясы бар 1-ретті дифференциалдық теңдеулер деп х айнымалысының, y ізделінетін функциясының және оның туындысының  арасындағы мынадай қатысты:   F(x, 
айтады. 
Егер y, yӨ)=0 (1) теңдеу туындыға қатысты шешілетін болса, онда мынадай теңдеу алынады: yӨ=f(x, y).            (2)
Ал (2) теңдеу дифференциалдар арасындағы қатыс түрінде былайша жазылады:
dy=f(x, y)dx;
онда соңғы теңдеу:
P(x, y)dx+Q(x, y)dy=0 
теңдеуінің дербес бір түрі болып есептеледі (мұндағы х және y айнымалылары – бір-біріне пара-пар айнымалылар).
х тәуелсіз айнымалысына тәуелді бір белгісізді функциясы бар n-ретті дифференциалдық теңдеу былайша жазылады:
F(x,y,yӨ, y˝,..., y(n–1), y(n))= 0 	(3)
Егер:
y=yӨ, y2=y˝, ..., yn-1=y(n–1) 		(4)
белгісіз функцияларды қосымша енгізсек, онда (3) теңдеуді n белгісіз функциялары бар 1-ретті n теңдеулер жүйесімен алмастыруға болады. Осындай жолмен жоғары ретті теңдеулер жүйесі де 1-ретті теңдеулер жүйесіне келтіріледі.
Дербес туындылы дифференциалдық теңдеу мен дербес туындылы дифференциалдық теңдеу жүйесінің өзіне тән ерекшелігі – олардың дербес шешімдерін бір мәнді анықтау үшін белгілі бір параметрлердің шекті сандары мәндерінің берілуін талап етпей, қандай да бір (кез келген) функциялардың берілуін талап ететіндігі. Мысалы,  теңдеуінің жалпы шешімі болып:
u(t, x)=f(x+t)+g(x–t) өрнегі есептеледі, мұндағы f және g – кез келген функциялар. Бұл жерде екі айнымалы u(x, y) функциясы бір айнымалы кез келген екі f(z) және g(z) функциялары арқылы өрнектеліп тұр.
[[Санат:Математика]]
