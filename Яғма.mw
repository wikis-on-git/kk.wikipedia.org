'''Яғма''' – көне [[түрік]] тайпасы. Орта ғасырлардағы негізгі мекені Іле өз-нің бойында болған. Махмұд Қашқари оларды 11 ғ-да Қара Я. немесе Батыс Я. деп бөлген және Тараз қ-ның маңында осылай аталған бір мекеннің болғандығын жазады. Қашқаридың айтуынша Я. тайпасының өкілдері түркі тілді болған, өзіндік салт-санасымен ерекшеленген. Мыс., Ят (Яда) аталатын тастың құдіретіне сенген. Парсы тарихшысы Гардизидің мағлұматтарына қарағанда, Я-лар көне замандарда біршама уақыт оғыздарға билік жүргізген және Солт. Моңғолия жерінде тіршілік еткен. Жылқы ұстаған. Ішкі руаралық соғыстардан бір бөлігі Халлухамға қоныс аударған. Кейбір зерттеушілердің пікірінше Ұйғыр қағандығының хан әулеті Я. аталған. Мемлекет ыдырағаннан кейін билеуші әулет басқалардан бөлінеді де, Іле бойына қоныс аударған. Мұнда Я-лықтар қарлұқтарды ығыстырып, шағын ауданда өз билігін орнатқан. Осы уақыттардан бастап жазба дерек көздерінде Я., сондай-ақ қарлұғ-и ұйғыр (ұйғыр қарлұқтары), Қара Я. (Батыс Я.) деген атаулар ұшыраса бастайды. Я. тайпасының өкілдері Қарахан әулеті мемлекетінің негізін қалауда елеулі рөл атқарды. 13 ғ-дағы моңғол шапқыншылығынан кейін Я-лықтар Орт. Азиядағы түркі халықтарының (қазақ, өзбек, т.б.) этн. құрамына қосылып кетті.
