Айталиев Жарқын Айталиұлы (15.8.1903, [[Батыс Қазақстан облысы]] [[Жәнібек ауданы]] Шоңай а. – 26.9.1970, [[Алматы қаласы]]) – геолог, Қазақстан Ғылымдар Академиясының корреспондент мүшесі (1958). Томск технол. институтын бітірген (1930). 1930–38 ж. Оңт. және Орт. Қазақстанда темір, полиметалл, Алтай мен Қалбаның сирек кездесетін металл кендерін барлаумен шұғылданған. 1938–48 ж. халық ш-на, әсіресе, майдан мұқтажына аса қажетті шашыранды және сирек кездесетін металдарды іздеу мен зерттеуде көп жұмыс атқарды. Алтай кен-металлургия ғылыми-зерт. институтының директоры, геол. бөлімінің меңгерушісі (1948–56), Қазақстан Геол. министрінің орын-басары (1957–61), Қазақстан Ғылымдар Академиясының Физ. геогр. институтының сектор меңгерушісі (1963–67) болды. А-тің жетекшілігімен Таулы Алтайдағы сирек кездесетін металдар аймағының қазақстандық бөлігі бойынша металлогениялық мәліметтер жинақталып, қорытылды, Қалба–Нарым металлогения белдеуінің болжамдық картасы жасалды. Еңбек Қызыл Ту, «Құрмет Белгісі» ордендерімен марапатталған.

[[Санат:Қазақстан тұлғалары]]
[[Санат:1903 жылы туғандар]]
[[Санат:1970 жылы қайтыс болғандар]]
