'''Эфиоп Тілі''' (өзд. атауы – гыз, дәстүрлі атауы – гәэз) – өлі тіл. Қазіргі тигре мен тиграй (тигранья) тілдерімен қатар, семит-хамит тілдері шоғыры эфиоп тармағының оңт.-батыс семит тілдеріне жатады. Бұл тіл б.з.б. 5 ғ-да Эфиопияға оңт. Арабиядан қоныс аударған көшпелі халықтар арқылы тараған. 4 ғ-дан оңт. араб консонативті жазуы негізінде буын алфавиті қалыптасып, 4 – 7 ғ-ларда Аксум империясының және кейінгі эфиоп мемлекеттерінің мемл. тілі қызметін атқарған. 9 ғ-дан өзімен туыстас амхар тілі ығыстыра бастағанымен, Э. т. 13 – 20 ғ-ларда шіркеу тілі ретінде христиан дінінің монофистік шіркеуінде қолданылып келді. Аксум дәуіріндегі Э. т-нің ескерткіші белгілі бір тарихи оқиғаға байланысты қойылған ескерткіш екені плитадағы жазбалардан белгілі. Әдеби тіл ретінде Э. т. 20 ғ-дың басына дейін сақталып келді. Бұл тіл Эфиопиядағы басқа тілдердің сөздік құрамын кітаби лексикамен, терминологиямен толықтыруда игі әсерін тигізді.
