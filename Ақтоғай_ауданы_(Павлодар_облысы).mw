Орталығы – Ақтоғай селосы ( 3775 адам.)
Ауданның құрылған күні – 1938 жылдың 2 қаңтары
Аумағы мың ш.км. – 9,78 мың ш.км.
Халық саны мың адам. – 16 607 адам
Соның ішінде қалалық - 
ауылдық - 16 608 адам
 
Солтүстікте Ақтоғай ауданы Ертіс ауданымен, шығыста – Қашыр ауданымен, оңтүстікте – Ақсу ауданымен, батыста – Ақмола ауданымен шектеседі .
Павлодар қаласына дейін қашықтық- 120 км.
 
Ауыл шаруашылық алабының аумағы соның ішінде егістік жерлер – 36,4 мың га, шабындақ жерлер – 34,1 мың га, жайылымдар – 594,1 мың га, тыңайған жерлер – 246,0 мың га, бау-бақшалар – 0,45 мың га, көпжылдық өсімдіктер – 0,05.
 
Ауыл шаруашылығы.
Аграрлық сектордың негізгі бағыттары астық өндірісі және мал шаруашылығы болып табылады. Ауыл шаруашылығы өнімдерін өндірумен ауданда – 7 жауапкершілігі шектеулі серіктестік, 102 шаруа қожалығы және 4142 жеке аула шаруашылығы айналасады.
 
Шағын бизнес.
Кәсіпкерлік - аудан экономикасының маңызды құрамдас бөлігі және жаңа жұмыс орнын құрудың негізгі құралы болып табылады. Қазір ауданда 364 шағын бизнес субъектілері қызмет істейді. 
Коммуналдық-өндірістік сала.
Ағымдағы жылдың басынан елді мекендерде көшелерге жарық беру, көріктендіру, көгалдандыру, санитарлық тазалықты қамтамасыз етуге - жергілікті бюджет есебінен – 18,3 млн.теңге жұмсалды. Аудандық маңыздағы жолдарға – 23,4 млн.теңге жұмсалды, оның ішінде, Қараоба және Әуелбек ауылдарына кіре беріс жолдардың орташа жөндеуі жүргізілді, аудандық маңыздағы жолдардың шұңқырлары тегістелді.
Ақтоғай-Шолақсор автомобиль жолында 386,9 млн.теңгенің күрделі жөндеуі жүргізілді, облыстық маңыздағы жолдың орташа жөндеуі және күтіміне 43,7 млн.теңге жұмсалды. 
 
Халықты жұмыспен қамту және әлеуметтік қорғау.
Президент Жолдауындағы кедейшілік пен жұмыссыздықты азайту жөніндегі жұмыстарды орындау үшін, аудан халқының табыстарын тұрлаулы өсіру тенденциясы сақталуда. Халық табысының негізгі көзі - бұрынғысынша еңбек ақы болып табылады. Орташа айлық жалақы – 30146 теңгені құрап, 2007 жылмен саластырғанда 3,5 %-ға өсті.
2008 жылы 179 отбасына 10,0 млн. теңге сомада атаулы әлеуметтік көмек төленді. 18 жасқа дейінгі балалары бар отбасылардағы 1065 балаға мемлекеттік жәрдемақылар 10,0 млн.теңге сомада төленді.
 
Денсаулық сақтау.
Денсаулық сақтаудың материалдық-техникалық базасын нығайту үшін 2008 жылы 519 мың теңге игерілді. Орталық аудандық аурухананың, туберкулезге қарсы аурухананың, 3 дәрігерлік емхананың күрделі жөндеуі – 16,7 млн.теңгеге жүргізілді. 2008 жылы 205 бала өмірге келді, бұл өткен жылдағыдан 7-ге артық, адамдар қайтыс болу көрсеткіші төмендеді.
 
Білім беру.
Қазір аудандағы 31 жалпы білім беретін мектеп 2736 оқушыны қамтып отыр (2006-2007 оқу жылы оқушылар контингенті 2884 болатын). 2008 жылы Ақтоғай ауылында 520 оқушыға арналған мектеп құрылысы аяқталды.
Ауданда білім беру жүйесін ақпараттандырудың мемлекеттік бағдарламасын жүзеге асыру жалғастырылуда. 2008 жылы бағдарламаны жүзеге асыру үшін, материалдық техникалық базаны нығайту және күрделі жөндеу жұмыстарына 52 млн.теңге бөлінді.
 
Мәдениет.
Мәдениетті қолдаудың аудандық кешенді бағдарламасы аясында 2008 жылы мемлекеттік және басқа мерекелерге арналған іс-шаралар өткізіліп отырылды. Материалдық - техникалық базаны жабдықтауға 10 млн. 500 мың теңге жұмсалды, аудандық клубтар үшін жиһаздар, сахналық костюмдер, музыкалық аппаратуралар сатып алынды. “Бұлақ” бағдарламасы бойынша Қожамжар, Шолақсор, Мүткенов ауылдарындағы мәдениет үйлеріне 10,6 млн.теңгеге жөндеу жұмыстары жүргізілді. Қараоба ауылындағы мәдениет үйіне аудан бюджеті есебінен 10,0 млн. теңгеге жөндеу жұмысы жүргізілді. Ауданның клуб мекемелерінде 18 көркемөнерпаздар үйірмелері жұмыс істейді. 
 
[[Санат:Қазақстан аудандары]][[Санат:Павлодар облысы]]
