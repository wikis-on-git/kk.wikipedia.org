'''Агротехника''' — өсімдік шаруашылығының техникасы; бұған топырақты баптау, тыңайтқыштар төгу, тұқымды себуге әзірлеу, егу, оны күту және өнімін жинау женіндегі барлық жұмыстың әдіс-тәсілі кіреді.
Агротехника – ауыл шаруашылық дақылдарын егіп өсіру тәсілдерінің жүйесі; егіншілік технологиясы. Агротехника өсімдіктің биологиялық ерекшеліктерін, қоршаған ортаның жағдайын, дақылды егіп өсіру тәсілдерін және агрономия жетістіктерін негізге алады. Агротехниканың мақсаты – топырақтың ылғалдылығын сақтау арқылы құнарлылығын арттыру, оны су мен жел эрозиясынан қорғау, сондай-ақ аз қаржы жұмсап ауыл шаруашылық дақылдарынан мол өнім алу. Агротехника шараларына ауыспалы егісті пайдалану, топырақ өңдеу, тыңайтқыш шашу, тұқым әзірлеу, тұқым дайындау, егін егу, егісті күту, суару, ору, бастыру, арамшөптерден, ауыл шаруашылық зиянкестерінен қорғау, ауруларынан тазарту жатады. Қазақстанда агротехниканы дамытуда Астық шаруашылығы ғылыми-зерттеу институты (Шортанды) ғалымдары көп еңбек сіңірді. Қуаң далада құрғақшылыққа жол бермеу, өнімділігі аз, шалғындар мен жайылымдарды түбегейлі жақсарту, сортаң жерлерді игеру, Қазақстанның солтүстік облыстарына лайықтап тұқым өсіру жүйесін жасап, өндіріске енгізді; эрозияға қарсы қолданылатын машиналар (сыдыра жыртқыш құралдар, тұқым сепкіштер, тырмалар, т.б.) құрастырды. Агротехниканы шаруашылықтың және ауа райының жылдық ерекшеліктеріне, ауыл шаруашылық ғылыми және озат практикалық жетістіктерге сүйеніп жүргізіледі. Соның нәтижесінде агротехниканы егіннің тұрақты мол өнімін беруін, еңбек өнімділігінің артуын қамтамасыз етеді.
==Тағы қараңыз==

==Пайдаланылған әдебиеттер==
*Т. Мұсақұлов, ОРЫСША-ҚАЗАҚША ТҮСІНДІРМЕЛІ БИОЛОГИЯЛЫҚ СӨЗДІК І-том ҚАЗАҚМЕМЛЕКЕТБАСПАСЫ, Алматы — 1959, Редакциясын басқарған: Биология ғылымының докторы профессор Т. Дарқанбаев

{{stub}}

[[Санат:Ауыл шаруашылығы]]

[[ar:هندسة زراعية]]
[[az:Aqrotexnika]]
[[ca:Enginyeria agrícola]]
[[cs:Agrotechnika]]
[[en:Agricultural engineering]]
[[es:Ingeniería agrícola]]
[[et:Agrotehnika]]
[[eu:Nekazaritza ingeniaritza]]
[[fa:مهندسی کشاورزی]]
[[gu:કૃષિ ઈજનેરી]]
[[he:הנדסה חקלאית]]
[[hi:कृषि इंजीनियरी]]
[[id:Teknik pertanian]]
[[ja:農業工学]]
[[lt:Agrotechnika]]
[[pl:Agrotechnika]]
[[pt:Engenharia agronômica]]
[[ru:Агротехника]]
[[sk:Agrotechnika]]
[[sl:Agrotehnika]]
[[sw:Uhandisi wa Kilimo]]
[[th:วิศวกรรมเกษตร]]
[[tr:Ziraat mühendisliği]]
[[uk:Агротехніка]]
[[ur:زرعی ہندسیات]]
[[zh:农业工程]]
