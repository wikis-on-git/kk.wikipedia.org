'''Заң''' - аса маңызды қоғамдық қатынастарды реттейтiн, [[Қазақстан Республикасы]] [[Конституция|Конституциясы]] 61-бабының 3-тармағында көзделген түбегейлi принциптер мен нормаларды белгiлейтiн, [[Қазақстан Республикасының Парламентi]], ал [[Қазақстан Республикасы Конституциясы]] 53-бабының 3) тармақшасында көзделген жағдайларда [[Қазақстан Республикасының Президентi]] қабылдайтын нормативтiк құқықтық акт;

'''Заңнамалық акт''' - конституциялық заң, Қазақстан Республикасы Президентiнiң конституциялық заң күшi бар жарлығы, кодекс, заң, Қазақстан Республикасы Президентiнiң заң күшi бар жарлығы, Қазақстан Республикасы Парламентiнiң қаулысы, [[Сенат]] пен [[Мәжiлiс|Мәжiлiстiң]] қаулылары;

'''Заңға тәуелдi нормативтiк құқықтық актiлер''' - заң актiлерi болып табылмайтын, Қазақстан Республикасының Конституциясы мен заң актiлерiнiң негiзiнде және соларды орындау үшiн шығарылған, өзге де нормативтiк құқықтық актiлер;

'''Заңнама''' - белгiленген тәртiппен қабылданған нормативтiк құқықтық актiлердiң жиынтығы;

'''Кодекс''' - осы Заңның 3-1-бабында көзделген бiртектес аса маңызды қоғамдық қатынастарды реттейтiн құқықтық нормалар бiрiктiрiлiп, жүйеге келтiрiлген заң

'''Конституциялық заң''' - [[Қазақстан Республикасы Конституциясы|Қазақстан Республикасы Конституциясында]] конституциялық деп аталған, Қазақстан Республикасы Конституциясы 62-бабының 4-тармағында белгiленген тәртiппен қабылданатын заң

==Сілтемелер==
* Нормативтiк құқықтық актiлер туралы Қазақстан Республикасының 1998 жылғы 24 наурыздағы N 213 Заңы, Қазақстан Республикасы Парламентiнiң Жаршысы, 1998 ж., N 2-3, 25-құжат; Қазақстан Республикасы Үкіметінің ресми вебпорталы http://kz.government.kz/documents/presidlaw/laws/page3.html
