[[File:Mamlyut District Kazakhstan.png|thumb|300px|Мамлют ауданы]]

'''Мамлют ауданы''' -  [[Солтүстiк Қазақстан облысы]]ның солтүстiк-батысында орналасқан, 1932 құрылды. 

Аудан аймағы 4,10 мың шаршы километр. 2010 жылғы 1 қаңтарға халқының саны 25,1 мың адамды құрады. Халықтың тығыздығы (бiр шаршы километрге) 6,1 адам. 

Батысында Жамбыл ауданымен, солтүстiгiнде Ресей Федерациясының Қорған облысымен, шығысында және оңтүстiк-шығысында Қызылжар ауданымен, оңтүстiгiнде Есiл ауданымен шектесiп жатыр. 

Аудан орталығы Мамлютка қаласы, облыс орталығына дейiнгi қашықтық 41 километр. 

Ауданда - 11 ауылдық округ, 43 ауылдық елдi мекен бар. 

Аудан өсiмдiктерi бiркелкi емес: дала, дала-шалғынды, орманды болып келедi. Топырақтың негiзгi түрi қара топырақты. 

2009 жылдың қорытындылары

Ауданда 2010 жылғы 1 қаңтарға 219 кәсiпорын тiркелген, оның iшiнде 3 - iрi, 17 - орта, 199 - шағын кәсiпорындар. Олардан 93 заңды тұлға мемлекеттiк меншiк нысанына, 125 - жеке меншiк, 1 - заңды тұлға шетел меншiгi нысанына жатады. 

Аудан облыстың ауыл шаруашылығының жалпы өнiмiнiң 3,9%-ын өндiрген (9 338,7 млн.теңге). 

Өнеркәсiп кәсiпорындарымен (қаржылық емес корпорация секторы) 1 370,6 млн.теңгенiң өнiмi өндiрiлген, облыстағы үлесi 2,0%. Өнеркәсiп өнiмiнiң физикалық көлемiнiң индексi 108,0% құрайды. 

Бөлшек тауарайналымының көлемi (қоғамдық тамақтандырусыз) 962,2 млн.теңге сомасын құрайды. Тауарайналымның физикалық көлемiнiң индексi 109,2% құрады. 

2009 жылдың басына аудан кәсiпорындарының негiзгi құрал-жабдықтары 4 629,4 млн.теңге сомасын құрап, тозу деңгейi 28,7% болды. 

Негiзгi капиталға салынған инвестиция көлемi 2 172,4 млн.теңге құрады. 

Пайдалануға 3,2 мың шаршы метр тұрғын үй берiлдi. 

Ауданның экономикасында 13,9 мың адам жұмыс iстейдi. 

Орташа айлық жалақы (кәсiпкерлiк қызметпен айналысатын шағын кәсiпорындарсыз) өткен жылмен салыстырғанда 24,4% өсiп, 40 315 теңгенi құрады. Нақты жалақы 16,2% өстi. 

Орташа жан басына шағып есептегенде атаулы ақшалай табыс 25 686 теңге құрады. 

Орташа жан басына шаққандағы күн көрiстiң ең төменгi деңгейiнiң шамасы жыл аяғына 11 530 теңге құрады.

[[Санат:Қазақстан аудандары]]

[[bg:Мамлютски район]]
[[en:Mamlyut District]]
[[it:Distretto di Mamlût]]
[[mk:Мамлиут (округ)]]
[[uk:Мамлютський район]]
