'''Қасым-Жомарт Кемелұлы Тоқаев'''- 1953 жылғы 17 мамырда туған.

Мәскеу Мемлекеттік халықаралық қатынастар институтын,  Пекин Лингвистикалық институтын, Ресей Федерациясы Сыртқы істер министрлігінің Дипломатиялық Академиясын бітірген. Саясат ғылымдарының докторы. Ағылшын, қытай, француз тілдерін меңгерген. Дипломатиялық дәрежесі – Төтенше және Өкілетті Елші.

Институтты бітіргеннен кейін мамандығы бойынша КСРО Сыртқы істер министрлігінің орталық аппаратында, шетелдік өкілдіктерде қызмет істеген.

1992 жылғы наурызда – Қазақстан Республикасы Сыртқы істер Министрінің орынбасары, Министрдің бірінші орынбасары.

1994 жылғы қазаннан бастап Қазақстан Республикасының Сыртқы істер Министрі.

1999 жылғы наурыздан бастап Қазақстан Республикасы Премьер-Министрінің орынбасары – Сыртқы істер Министрі.

1999 жылғы қазан – 2002 жылғы қаңтар аралығында Қазақстан Республикасының Премьер-Министрі.

2002 жылғы қаңтар – 2003 жылғы маусым аралығында Қазақстан Республикасының Мемлекеттік хатшысы – Сыртқы істер Министрі. 2003 жылғы маусымнан Қазақстан Республикасының Сыртқы істер министрі.

«Парасат», «Қазақстан Республикасының Тұнғыш Президенті Нұрсұлтан Назарбаев» ордендері, «Астана» медалі мен «Қазақстан Республикасының тәуелсіздігіне 10 жыл», «Қазақстан Республикасының Парламентіне 10 жыл» мерейтойлық медальдардың иегері.

Қазақстанда, сондай-ақ шет елдерде жарық көрген халықаралық қатынастар мәселелері жөніндегі кітаптар мен бірқатар мақалалардың авторы.
