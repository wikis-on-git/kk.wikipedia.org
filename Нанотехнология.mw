'''Нанотехнология''' - бұл көзге көрінбейтін аса ұсақ бөлшектерді ретке келтіре отырып, соның ерекшеліктерін алдын-ала белгілеп беру арқылы әлдебір құрылымды құрастыруға қажетті жекелеген атомдарды ыңғайластыра орналастыру. Нанометр дегеніміз бір [[метр]]дің миллиардтан бір бөлігі (1 ''нанометр''=10<sup>-9</sup> метр). Нанотехнология осындай ауқымды өлшемдермен айналысады.

== Нанотехнологияны пайдаланудың болашағы ==
Бұған ғылыми фантастикаға ден қойған бірқатар жаңашылдардың да сенімсіздік танытары күмәнсіз. Мәселен, Scientifus Amerika журналының болжамына сүйенсек, таяу арада көлемі почтамаркасына тең медициналық құрылғы жасалады екен.

Соны жарақат алған жерге қойса жеткілікті, ол қанның құрамын, қандай дәрі қажет екенін анықтап, сол дәрі-дәрмекті қанның құрамына өзі жібереді. 2025 жылы дайын атомнан кез-келген затты құрастыруға қабілетті алғашқы нанороботтар жасалмақшы.

Ауыл шаруашылығында да айтарлықтай өзгерістер болады: нанороботтар өсімдіктер мен жануарларды алмастырып, азық-түлік өндіретін дәрежеге қол жеткізеді. Осыған сәйкес экологиялық жағдай да жақсара түседі. Өнеркәсіптің жаңа түрлері болашақта қалдық заттар шығармай, оның есесіне нанороботтар ескі қалдықтарды жояды.


Әуестену, еліктеу, қиялға берілу секілді адами қалыптардың бірте-бірте ел сенгісіз жаңалықтарға бастайтыны әлмисақтан белгілі.

Аңыз-ертегілердегі аспанға ұшатын ағаш ат пен кілем, желаяқ етіктер, аста-төк дастархан, қияндағыны көз алдыңа алып келетін қол айна секілділер шындыққа айналып, дәл қазір "көне дүниелер" санала бастады. Нанотехнология да өмірге осындай қиял мен әуестік нәтижесінде келген еді. 1986 жылы студент Эрик Дрекслер өзінің "Жасампаз машина" аталатын футуристік эссесінде тұңгыш рет молекулярлы технология атауын қолданады.
[[Сурет:PismoBeachSand.JPG|thumb|right|300px|Кварц т.б. тас құрамды [[Писмо жағалауы]] құм фрагменті.]]
Ол фантаст-жазушы Станислав Лемнің идеяларына өз қиял-болжамдарын қосақтай отырып, "Саналы тіршілік ортасының" жалпы бет-бейнесін жасап шығады. Осы болжамға сәйкес, XXI ғасырда нанороботтар әрбір заттың, әрбір адам ағзасының ішіне енгізіледі де, адамзат қоршаған әлеммен бірге тұтастай саналы компьютерге айналады.


Мұндай идея Эссе Дрекслерден бұрынырақ пайда болған көрінеді. [[1981]] жылы ІВМ корпорациясының швейцариялық филиалындағы екі инженер -Герд Бинниг пен Гейнрих Рорер мәнерлеп туннельдеуші [[микроскоп]] ойлап тауыпты. Микроскоптың құрылымы аса қарапайым: шамалы қысымға қосылған аса жіңішке ине бір нанометр шамасындағы қашықтықта материалдың үстімен жылжып отырады.

Осы кезде инелердің өткір ұшы материалдың беткі қабатына электрондарды тесіп өткізеді де, соның нәтижесінде шамалы тоқ пайда болады, оның көлемі ине мен беткі қабаттың арасындағы қашықтыққа байланысты болады. Осылайша материалдың беткі қабатынан жекелеген атомдарды "ажыратуға" мүмкіндік туады.


Тәжірибе барысында анықталғандай, тоннельдеуші микроскоптың бұрынғыларға қарағанда біршама артықшылықтары бар екен. Соның көмегімен жекелеген атомдарды "көруді" былай қойғанда, соларға әсер ету арқылы кез-келген кернеуді өзгертуге де мүмкіндік туады: қарапайым тілмен айтсақ, тоннельдеуші микроскоптың көмегімен атомды "іліп" алуға және қажетті жеріне қондыруға болады. Физиктердің атомдарды өз қалауынша орналастыруға теориялық
мүмкіндіктері пайда болады, яғни соларды кірпіш секілді қалай отырып, кез-келген затты жасап шығуға болады екен.


Қазір ғалымдар тұсауы жаңа кесілген нанотехнологияның үш негізгі міндеттерін айқындап алды. Біріншіден, осының көмегіне сүйене отырып, атомдарды өз қалауымызша тікелей орналастыру жүзеге асырылады, яғни ерекше қасиеттерге ие болған материалдар жасалады.

Екіншіден, көлемдері жекелеген [[молекулала]]рға немесе [[атом]]дарға тең белсенді элементтері бар электрондық схемалардың өндірісін ұйымдастыру көзделіп отыр. Ақыр соңында - ғалымдар көлемі молекулаға тең механизмдер мен роботтар, яғни наномашина жасауды көздеуде.


Бұл әрине, енді ғана қолға алына бастаған, тәжірибе жүзінде сынақтан өткен алғашқы қадамдар ғана. Бірақ ғылымы мен білімі дамыған бірқатар елдерде соның алғашқы үлгілері қолданысқа енгізіле бастады.

Мәселен, [[Массачусетс технологиялық институты]]нда қазір көлемі бақыр ақшадай өрмекші-роботтың алғашқы үлгісі жасалынды, ол бір минутта 10000-ға дейін әртүрлі қозғалыстарға келтіріледі. Бірақ көлемі үлкен болғандықтан, оны нағыз наноробот деуте ертерек секілді. Ресей ғалымдары да америкалық әріптестерінен қалысар емес. Олар нанотехнологияны медицина саласына жұмыс істету жолында ғылыми-зерттеу жұмыстарын жүргізуде.


Таяудағы жылдары адамның тіндері бойымен өз бетінше қозғалып жүретін және биологиялық заттардың орналасқан әрі шоғырланған жерін анықтауға мүмкіндік беретін молекулалық құрылымдар жасауымыз мүмкін, - дейді Ресей ғылым академиясының академигі, профессор Юрий Евдокимов. Егер осыған қол жетсе, онда биохимиялық зертханалар мен медициналық-клиникалық диагностикада аса ауқымды мүмкіндіктер ашылып, адам ағзасындағы дертті дәл анықтауға және толық емдеуге мүмкіндік туады.

Осындай молекулярлы машина өткен жылы Мичиган университетінде сынақтан өткізіліпті. Нанороботтар үш бөліктен тұрған екен: тасымалдағыш-молекулалар, қатерлі ісік жасушаларын барлап білетін-молекулалар (ДНК фрагменттері бар) және люминофер-молекулалар. Осындай құрылымды ағзаға енгізген кезде олар ісік жайлаған жерге орналасып, люминесценцияның көмегімен соны нақты көрсеткен. Дәл осындай амалмен ауру жайлаған жерге дәрі жіберуге болатыны да күмәнсіз.

Қалай дегенмен де ғалымдар адам өмірі үшін күресті одан әрі жалғастыруда. Олардың сөзіне сенсек, таяудағы жылдары қолдан жасалған ДНК-молекуланың негізінде адам ағзасын микробтардан тазартуға немесе енді тамыр жая бастаған қатерлі ісік жасушасын жоюға жол ашылатыны сөзсіз.

[[Санат:Нанотехнология]]

[[an:Nanotecnolochía]]
[[ar:تقانة الصغائر]]
[[az:Nanotexnologiya]]
[[ba:Нанотехнология]]
[[bat-smg:Nanuoteknuoluogėjė]]
[[be:Нанатэхналогія]]
[[be-x-old:Нанатэхналёгіі]]
[[bg:Нанотехнология]]
[[bn:ন্যানোপ্রযুক্তি]]
[[bs:Nanotehnologija]]
[[ca:Nanotecnologia]]
[[cs:Nanotechnologie]]
[[cy:Nanotechnoleg]]
[[da:Nanoteknologi]]
[[de:Nanotechnologie]]
[[diq:Nanoteknolociye]]
[[el:Νανοτεχνολογία]]
[[en:Nanotechnology]]
[[eo:Nanoteknologio]]
[[es:Nanotecnología]]
[[et:Nanotehnoloogia]]
[[eu:Nanoteknologia]]
[[fa:فناوری نانو]]
[[fi:Nanoteknologia]]
[[fr:Nanotechnologie]]
[[gl:Nanotecnoloxía]]
[[he:ננוטכנולוגיה]]
[[hi:नैनोतकनीकी]]
[[hr:Nanotehnologija]]
[[hu:Nanotechnológia]]
[[hy:Նանոտեխնոլոգիա]]
[[id:Nanoteknologi]]
[[is:Örtækni]]
[[it:Nanotecnologia]]
[[ja:ナノテクノロジー]]
[[ka:ნანოტექნოლოგია]]
[[kn:ನ್ಯಾನೋತಂತ್ರಜ್ಞಾನ]]
[[ko:나노기술]]
[[krc:Нанотехнология]]
[[ky:Нанотехнология]]
[[la:Nanotechnologia]]
[[lt:Nanotechnologija]]
[[lv:Nanotehnoloģija]]
[[mk:Нанотехнологија]]
[[ml:നാനോടെക്നോളജി]]
[[mn:Нанотехнологи]]
[[mr:अतिसूक्ष्मतंत्रज्ञान]]
[[ms:Nanoteknologi]]
[[my:နာနိုတက္ကနော်လော်ဂျီ]]
[[new:नेनोटेक्नोलोजी]]
[[nl:Nanotechnologie]]
[[nn:Nanoteknologi]]
[[no:Nanoteknologi]]
[[pa:ਨੈਨੋਤਕਨੀਕ]]
[[pam:Nanotechnology]]
[[pl:Nanotechnologia]]
[[pt:Nanotecnologia]]
[[ro:Nanotehnologie]]
[[ru:Нанотехнология]]
[[sh:Nanotehnologija]]
[[simple:Nanotechnology]]
[[sk:Nanotechnológia]]
[[sl:Nanotehnologija]]
[[sq:Nanoteknologjia]]
[[sr:Нанотехнологија]]
[[su:Nanotéhnologi]]
[[sv:Nanoteknik]]
[[ta:நானோ தொழில்நுட்பம்]]
[[te:సూక్ష్మ సాంకేతిక పరిజ్ఞానం/నానోటెక్నాలజీ]]
[[th:นาโนเทคโนโลยี]]
[[tl:Nanoteknolohiya]]
[[tr:Nanoteknoloji]]
[[ug:نانو تېخنىكىسى]]
[[uk:Нанотехнології]]
[[ur:قزمہ طرزیات]]
[[vec:Nanotecnołogia]]
[[vi:Công nghệ nano]]
[[war:Nanoteknolohiya]]
[[zh:纳米科技]]
[[zh-classical:納米科技]]
[[zh-min-nan:Nano ki-su̍t]]
[[zh-yue:納米科技]]
