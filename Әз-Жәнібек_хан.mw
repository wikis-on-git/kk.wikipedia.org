{{Infobox Monarch
| name            = Әз-Жәнібек хан
| title           = Хан
| image           = <!--[[Сурет:Qasym Khan.jpg|200px|caption]]-->
| caption         = 
| reign           = [[1473]]—[[1480]]
| coronation      = [[1473]]
| othertitles     =
| full name       = Болатханұлы, Жәнібек Әбусағит 
| predecessor     = [[Керей хан]]
| successor       = [[Бұрындық хан]]
| suc-type        =
| heir            =
| queen           =
| consort         =
| issue           = [[Қасым хан|Қасым]]
| royal house     = [[Орыс хан]] үйі
| royal anthem    =
| father          = [[Барақ хан]]
| mother          =
| date of birth   = ?
| place of birth  =
| date of death   = ? 
| place of death  =
| date of burial  =
| place of burial =
| notes           =
|}}
'''Әз-Жәнібек хан''' ('''Жәнібек Әбусағит''') (туған жылы мен өлген жылы белгісіз) — Қазақ хандығы мен қазақ хандары әулетінің негізін қалаушы, [[Барақ хан]]ның ұлы, [[Орыс хан]]ның шөбересі. [[15 ғ.]] өмір сүрген. [[1450 жж.]] дейінгі өмірі мен қызметі туралы нақты деректер жоқ.

[[1456]] ж. [[Дешті-Қыпшақта]] шайбанид [[Әбілхайыр]] билікті қолына алған соң, көшпенді халықтың Жәнібек пен [[Керей хан|Керей]] бастаған бір бөлігі [[Моғолстан]]ға қоныс аударып, [[Шу]] мен [[Қозыбасы]] өзендерінің аңғарында орын тепті. [[Моғолстан]] ханы өз қарсыластарымен болатын күресте көмектесер деген есеппен қазақ басшыларымен одақтас болды. Өзара қырқысулар мен соғыстардан жапа шеккен 200 мыңға жуық көшпенділер Жәнібек хан мен [[Керей хан]]ның маңына топтасты, олардың билігінің күшеюі [[1468]] ж. [[Моғолстан]]ға әскери жорық жасамақ болып, бірақ жол үстінде кенеттен қайтыс болған [[Әбілқайыр]]ға олар тарапынан қауіп төнуі мүмкін деген ой салды.

[[Әбілқайыр хан]] өлімінен кейін хан тағы үшін болған өзара қырқысулар [[Дешті-Қыпшақ]]та өрши түсті, оған туған жерге оралуды көздеп жүрген Жәнібек хан мен [[Керей хан]] да араласып кетті. Олар [[Әбілқайыр]] мұрагері [[Шейх-Хайдар хан]]мен кескілескен шайқасқа түсті. Өз әміршілері тарапынан ешқандай көмек ала алмаған [[Шейх-Хайдар]] билік үшін күресте жеңіліске ұшырады. Бұдан кейін [[Дешті-Қыпшақта]]ғы билік [[Орыс хан]]ның тұқымдары — Жәніібек хан мен [[Керей хан]]ның қолдарына өтті. Олар тағы да отыз жыл бойы шайбанилықтармен табан тіресе шайқасты.

Биліктің [[Орыс хан]] тұқымдарының қолына өтуі де «Көшпелі өзбектер мемлекетіндегі» саяси жағдайды өзгерткен жоқ. Дегенмен, бұл оқиға «Көшпелі өзбектер мемлекеті» атының [[Дешті-Қыпшақ]] болып өзгеруіне ықпал етті. Бір кездері [[Моғолстан]]ға қоныс аударған адамдар [[Өзбек ұлысы]]нда «қазақтар» деп атала бастады және бұл атау бүкіл хандыққа тарай бастады. Билік үшін күрес Жәнібек хан мен оның үзеңгілестері қазақтардың бірігуі мен [[Қазақ хандығы]]ның құрылуына үлес қосты.

[[15 ғ.]] орта шанінде ежелден [[Жетісу]] өңірін мекендеген түркі тайпалары бір этникалық топқа біріге келе, [[қазақтар|қазақ халқын]] құрады. Жәнібек хан мен [[Керей хан]] [[Жетісу]] өңірі, [[Шу]] мен [[Талас]] өзендерінің бойын мекендеген қазақтардың басын қосуда көп еңбек сіңірді. Бұл мақсатпен олар өзара қырқысуларды басып, ірі феодалдарды маңайына топтастырды.

Жәнібек ханның [[Дешті-Қыпшаққа]] оралғаннан кейін билігін күшейткені туралы, өмірінің соңғы жылдары мен өлімі туралы деректер жоқ. Оның есімі тарихи деректерде соңғы рет [[1473]] ж. кездеседі. Бұдан кейінгі жылдары [[Керей хан]] туралы ғана айтылған. Жәнібек хан жиі болатын шайқастардың бірінде қаза тапқан деп болжауға болады. Сақталып қалған халық аңыздары мен өлеңдерінде Жәнібек ханды Әз Жәнібек деп атаған.

{{Kazakh Khans}}
[[Санат:Туған жылы белгісіздер]]
[[Санат:Қайтыс болған жылы белгісіздер]]

[[en:Janybek Khan]]
[[ja:ジャニベク・ハーン]]
