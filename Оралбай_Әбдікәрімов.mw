1944 жылғы 18 желтоксанда туған, отбасылы, үш ұлы, бір қызы бар. Білімі жоғары, Қарағанды мемлекеттік университетін, Алматы Жоғары партия мектебін бітірген.

Еңбек жолын шопандықтан бастаған, әскери теңіз флотында борышын атқарған. 1969 жылдан бері қоғамдық-саяси жұмыста. 1981 жылдан бастап республика басқару органдары салаларында мемлекеттік қызметте. Қазакстан Республикасы Президенті Аппараты мен Министрлер Кабинетінің ұйымдық-инспекторлык және аумақтық даму бөлімдерінің меңгерушісі болып тағайындалған, Елбасы Әкімшілігінің Басшысы, республикалық Жоғары тәртіптік кеңесінің төрағасы, Қазақстан Республикасы сыбайлас жемқорлыққа қарсы күрес жөніндегі Мемлекеттік комиссияның төрағасы, Қазақстан Республикасы Парламенті Сенатының Төрағасы қызметтерін атқарған.

1999 жылғы 30 қарашада Қазақстан Республикасы Президентінің Жарлығымен Қазақстан Республикасы Парламенті Сенатының депутаты болып тағайындалған, 1999 жылғы 1 желтоқсанда Қазақстан Республикасы Парламенті Сенатының Төрағасы болым сайланған. 
2004 жылғы наурыз айында Қазақстан Республикасы Президентінің Жарлығымен Қазақстан Республикасының Мемлекеттік хатшысы болып тағайындалды.

Қазақстан Республикасы Жоғарғы Кеңесі XII шақырылымының депутаты болған. Мемлекеттік наградалары: II дәрежелі «Барыс» ордені (2001), ТМД ПАА-ның «Содружество» ордені (2002), ТМД ПАА-ның «Древо дружбы» алтын медалі (2003), 6 медаль, Қарағанды облысы Нұра ауданының кұрметті азаматы, Кореяның Кьенский университетінің кұрметті профессоры, Мәскеу мемлекеттік Лингвистика университетінің кұрметті профессоры.
