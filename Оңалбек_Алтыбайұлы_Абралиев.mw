'''Абралиев Оңалбек Алтыбайұлы''' (28.10.1957 ж.т., Жамбыл обл. Мерке ауд. Акермен а.) – экон. ғыл. докт. (2006), проф. (2009). Жамбыл гидромелиоративтік-құрылыс ин-тын (1980) инж.-экономист мамандығы бойынша, Мәскеу халық ш. ин-тының (1989) аспирантурасын бітірген. 1981–99 ж. Жамбыл жеңіл және тамақ өнеркәсібі технол. ин-тында ассистент, аға оқытушы, доцент, Түркістан қ-ндағы Халықар. қазақ-түрік ун-тінде кафедра меңгерушісі, декан, оқу бөлімінің бастығы (2000–04) қызметтерін атқарды. 2005 жылдан Қазақ ұлттық агр. ун-тінің «Қаржы және банк ісі» кафедрасының меңгерушісі. «Қазақстан Республикасында бұзылған жерлерді қалпына келтіруді экономикалық бағалау мен олардың құнарлылығын арттыру проблемалары: теория, методология және тәжірибе» деген тақырыпта докт. дисс. қорғады. Ғыл. жұмыстары жер ресурстарын қорғау, құнарлылығын арттыру, табиғи ресурстарды экон. бағалау, қоршаған ортаны қорғауға, табиғатты қорғау шараларының экол.-экон. тиімділігін арттыруға арналған. 104 ғыл. еңбектің, оның ішінде 1 монографияның авторы.
