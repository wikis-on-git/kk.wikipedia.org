'''КОСТЫЛЕЦКИЙ Николай Федорович''' (1818, [[Павлодар]] обл. Өрлітөбе ауд. – 1869) – шығыстанушы, [[қазақ]] ауыз әдебиеті үлгілерін жинаушы. [[Қазан]] ун-тінің шығыс ф-тін бітірген. Ол [[Омбы]] кадет корпусында [[орыс]] әдебиетінен сабақ берген; Ш.Ш.[[Уәлиханов]]тың мұғалімдерінің бірі әрі досы. К. қазақ халқының поэзиясына қатысты материалдарды, соның ішінде өзінің шәкірті Уәлихановтан «Қозы Көрпеш – Баян сұлу» дастанының бірнеше үлгісін жазып алып, жақын досы И.Н.Березинге табыс еткен. Ол қазақ ауыз әдебиеті мен қазақ халқының ұлттық ойындарына қатысты мағлұматтар жинаумен де шұғылданды. К. Абайдың інісі Халиолла Өскенбаев, сазгер Мұстафа Бүркітбаев (Баянауылдан) Сәдуақас Анаев (Көкшетау округінен), Ханғожин (Аягөзден), т.б. шәкірттерінің көмегімен қазақ ауыз әдебиеті үлгілерінің мол қорын жинады. К-ге шәкірттері жазған хаттары, олардың салған этногр. материалдары Ресей ҒА Шығыстану ин-тының Березин қорында сақтаулы.
