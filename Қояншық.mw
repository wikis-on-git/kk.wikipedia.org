'''Қояншық''' (эпилепсия) — Сырт қарағанда дені сап-сау адам кенет талып қалады — бұл қояншықтың белгісі. Талманың қайталауы сағаттарға, күндерге, апталарға, айларға созылуы мүмкін. Кейбір адамдар есінен танып, селкілдеп, алас ұрады. Көбіне көзі айналып кетеді. Жеңіл қояншық талмасында адам кенет бір минуттай есінен айрылып, оқыс қимыл-әрекет жасап, өзін біртүрлі ұстауы мүмкін. Қояншық тұқым қуалайды. Бұл аурумен көбіне қояншықпен ауыратын туыстары бар адамдар ауырады. Сонымен қатар сәби туылған кезде алған зақымнан, жоғары температурадан, ленталы құрттардың аяқшаларының мига жабысуынан да қояншық болады. Қояншық жұқпалы емес, онымен адам емір бойы ауыруы мүмкін. Кейде сәбилер бұл аурудан мүлде айығып та кетеді.

==Болдырмайтын дәрілер==
Ескерту: Бұл дәрілер эпилепсияны емдемейді, тек талманы болдырмауға көмектеседі. Көбіне дәріні ғұмыр бойына ішуге тура келеді.
*[[Фенобарбитал]] эпилепсия болғызбайды. Бағасы арзан.
*Фенобарбитал жоқ болса, [[фенитоин]] көмектеседі. Құрысуды болдырмайтын ең аз дозаны қолданыңыз.

==Адамда талма болған кезде==
*Оны зақым келтіретін өткір және ауыр заттардан аулақ үстаңыз.
*Адам талған кезде тілін шайнап тастамау үшін, оның аузына ештеңе — тамақ та, су да, дәрі де салмаңыз.
*Талмадан кейін адам қалжырап қалады, ұйықтағысы келеді, ұйықтатыңыз.
*Егер талма ұзаққа созылса, оған фенобарбитал немесе фенитоин шанышыңыз. Егер талу 15 минуттан кейін тоқтамаса дәріні екінші рет шанышыңыз. Егер сол жерде дәріні тамырдан шаныша алатын адам болса, тамырдан 1 У [[диазепан]] немесе фенобарбитал шаныштырыңыз. Сұйықты немесе шанышуға арналған дәрілерді инесіз пластмасса шприцпен тік ішек арқылы да айдауға болады. Немесе диезепамды не фенобарбиталды ұнтақтап, суға араластырып, тік ішектен айдаңыз.

==Пайдаланылған әдебиеттер==

*'''Вернер, Дэвид'''. Халыққа медициналық жәрдем көрсету жөніндегі (Анықтамалық). Қазақ тіліне аударғандар: Айымбетов М, Бермаханов А.—Алматы: "Демалыс", "Қазақстан", 1994— 506 бет.
ISBN 5-615-01453-9

Осы кітаптың кез келген бөлігін коммерциялық емес мақсатта көшіруге және таратуға басып шығарушылар арнайы рұқсат берген. '''Сол үшін оларға көп-көп рақмет!'''

[[Санат:Алғашқы көмек]]
[[Санат:Медицина]]
