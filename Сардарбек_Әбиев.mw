ӘБИЕВ Сардарбек (1.1.1946 ж.т., [[Қызылорда облысы|Қызылорда обл]]. [[Жаңақорған ауданы|Жаңақорған ауд]]. Өзгент а.) – биол. ғыл. докт. (1994), проф. (2001). Қазақ мемл. а. ш. ин-тын (1969, қазіргі Қазақ ұлттық агр. ун-ті) және оның аспирантурасын (1973) бітірген. [[Қызылорда облысы|Қызылорда обл]]. Жаңақорған ауд. «Задария» кеңшарында бас агроном (1969–70) болып жұмыс істеді. Қазақстан ҒА-ның Ботаника ин-тында аға лаборант, лаборатория меңгерушісі, ин-т директоры (1973–2005; қазіргі ҚР Білім және ғыл. мин-лігінің Биол. зерттеулер орт.), 2005 жылдан Еуразия ұлттық ун-тінде кафедра меңгерушісі қызметтерін атқарады. «Ржавчинные грибы злаковых растений Казахстана» деген тақырыпта докт. дисс. қорғады. Ә. – Қазақстанда эксперименттік микология мектебін құрушы. Оның негізгі ғыл. еңбектері мәдени және табиғи өсімдіктерде тіршілік ететін паразитті саңырауқұлақтардың түрлік құрамын, таралу заңдылықтарын, биол., экол. ерекшеліктерін зерттеуге арналған. Ә. бірқатар ғыл. еңбектің, оның ішінде 4 монографияның («Қазақстанның жаздық бидайы», 1991; «Желтая ржавчина злаков Казахстана», 1993; «Ржавчинные грибы злаков Казахстана», 2002; «Мучнистая роса и парша яблони: ультраструктурные аспекты», 2005, т.б.) авторы.
