{{Infobox Biography
| subject_name   = Алтынбаев, Мұхтар Қапашұлы
| image_name     = Muhtar Altynbayev.jpg
| image_size     = 180px
| image_caption  = 
| date_of_birth  = [[1945]] [[желтоқсан 10|желтоқсанның 10-ы]] 
| place_of_birth =  
| date_of_death  = 
| place_of_death = 
| occupation = [[Штаб бастықтары комитетінің төрағасы]]- Қазақстан Республикасы Қорғаныс министрінің бірінші орынбасары
| spouse = 
}}
'''Алтынбаев, Мұхтар Қапашұлы''' — Штаб бастықтары комитетінің төрағасы — Қазақстан Республикасы Қорғаныс министрінің бірінші орынбасары.

== Қысқаша өмірбаяны ==
[[1945]] ж. 10 желтоқсанда Қарағанды қаласында туған. Қазақ.  

[[1977]] ж. — Армавир жоғары әскери ұшқыштар ӘШҚ  училищесін, [[1985]] ж. — Кеңестер Одағының Маршалы Г.К. Жуков атындағы ӘШҚ Әскери командалық академиясын бітірді.  

Еңбек жолын Қарағанды қаласының шахталарында бастады. [[1962]] ж. қыркүйегінен [[1966]] ж. [[қазан]]ына дейін жұмысшы, шахта қазушысы. 

[[1964]] ж. өндіріс пен оқудан қол үзбестен ұшқыштар даярлау жөніндегі Қарағанды авиациялық орталығын бітірді. 

[[1965]] жылдың желтоқсанынан ААФЖЕҚ Кинель-Черкасск авиациялық оқу-жаттығу орталығының  курсант-ұшқышы. Әскери қызметке қабылданғаннан кейін әр түрлі жауапты  басшылық лауазымдарда қызмет атқарды.  

[[1972]]—[[1975]] жж. — авиациялық  буынның командирі, авиациялық эскадрилья командирі, истребитель  авиациясы полкі командирінің ұшу дайындығы жөніндегі орынбасары. 1979 жылдың желтоқсанында  Уральск әскери округінің истребитель авиациясы полкінің командирі  болады. М.Алтынбаевтың қолбасшылығы кезеңінде полкте бір де бір оқыс ұшу оқиғалары болған жоқ және еліміздің Әуе шабуылына қарсы қорғаныс әскерлері арасындағы ең үздігі атанды.   

[[1982]] ж. [[тамыз]]ынан — Кеңестер Одағының Маршалы Г.К. Жуков атындағы ӘШҚ Әскери командалық академиясының тыңдаушысы.  

[[1985]]—[[1988]] жж. — дивизия командирінің орынбасары, Түркістан әскери округінің әуе шабуылына қарсы қорғаныс дивизиясының командирі.  

[[1992]]  ж. [[ақпан]]ында Түркістан әскери округінің әуе шабуылына қарсы қорғаныс корпусының командирі болып тағайындалды.  

Қазақстан Республикасы тәуелсіздік алғаннан кейін Мұхтар Қапашұлы өз Отанына оралады және Қазақстан Республикасының Президенті Н.Ә. Назарбаевтың Жарлығына сәйкес құрылған егеменді мемлекеттің Қарулы  Күштерінің қалыптасуына белсене қатысады.

[[1992]] ж. [[мамыр]]ында ӘШҚ әскерлерінің қолбасшысы — Қазақстан Республикасы Қорғаныс министрінің орынбасары болып тағайындалды. 

[[1993]] ж.  [[қараша]]сынан Әскери-әуе күштерінің қолбасшысы — Қазақстан Республикасы Қорғаныс министрінің орынбасары. 

[[1994]] ж. қыркүйегінен ҚР әскери-әуе күштерінің қолбасшысы. 

[[1996]] ж. [[қазан]]ынан — Қазақстан Республикасының Қорғаныс министрі. 

[[2000]] ж. [[наурыз]]ынан — Қазақстан Республикасы Әуе қорғанысы күштерінің қолбасшысы.  

[[2001]] ж. [[желтоқсан]]ында Қазақстан Республикасының Қорғаныс министрі болып тағайындалды.  

[[2007]] [[қантар]]дан — Штаб бастықтары комитетінің төрағасы — Қазақстан Республикасы Қорғаныс министрінің бірінші орынбасары.

== Марапаттары ==
Орденмен және көптеген медальдармен  наградталған.  

Әскери атағы — армия генералы. Ұшқыш-мерген. Жетілдірілген соңғы МиГ және Су тектес истребительдердің қазіргі заманғы барлық түрлерін шектеусіз басқаруға  рұқсаты бар.  

АҚШ авиациялық  базаларының бірінде атақты америка Ғ-16 истребителінде ұшу өнерін көрсеткен жаңа  тәуелсіз мемлекеттердің тұңғыш ұшқышы болып табылады. Осыған орай америка мамандары М.Алтынбаевтың кәсіби шеберлігіне жоғары баға берді.

Қазақстан Республикасы Президентінің 2006 жылғы 6 мамырдағы № 112 Жарлығымен «Халық қаһарманы» атағы берілді және «Халық қаһарманы» алтын жұлдызы мен «Отан» ордені табыс етілді.

Саяси ғылымдарының кандидаты.

== Үйлік жағдайы ==
Үйленген. Жұбайы — Алтынбаева Гүлбану Рахымбайқызы. Ұлы — Алтынбаев Мүслім Мұхтарұлы, әскери қызметші.

[[en:Mukhtar Altynbayev]]
[[ru:Алтынбаев, Мухтар Капашевич]]
