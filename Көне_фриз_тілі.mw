'''Көне фриз тілі''' — [[4-ші ғасыр|4-ші]] - [[5-ші ғасыр]]ларда [[Райн]]және [[Ельба]] өзендерінің арасында және [[Солтүстік теңіз]]дің жағалауында қоныстанған халықтың [[8-ші ғасыр|8-ші]] - [[16-шы ғасыр]] аралығында сөйлеген тілі. Олардың бастапқы қонысы қазіргі солтүстік [[Алмания]] және [[Дания]] жерлерінде орналасқан. Ал сол аймақтың солардан бұрын бұрынғы тұрғындарының, яғни [[Тацитус, Корнелий|Тацитустың]] суреттеп жазған фризиялықтардың тілінің көне фриз тіліне қатысы анық емес. Көне фриз тілі даму барысында 16-19-шы ғасырларда қолданылған [[орта фриз тілі]]не айналды.

Бүкіл [[Орта ғасырлар]] кезеңінде [[Фрисландия]] қазіргі [[Белгия]]ның жеріндегі [[Брюгге]] қаласынан солтүстік [[Алмания]]дағы [[Везер]] өзеніне дейін созылып жатты. Ол кездері фриз тілі [[Солтүстік теңіз]]дің бүкіл оңтүстік жағалауында кең жайылған болатын. Қазіргі кезде ол аймақ Үлкен Фризия деп аталып, оның тұрғындары фриз мәдениетінің қалдықтарын сақтап келеді, бірақ көп жерлерде фриз тілі сақталмаған.

Солтүстік Алмания мен Данияның 4-ші ғасырдан бастап [[Англия]]да қоныстанған тұрғындары [[Фрисландия]]да қоныстанған халыққа мәдениет жағынан өте жақын болып, тілдері бірдей болды. Сондықтан көне фриз тілі мен [[көне ағылшын тіл]]інің арасындағы ұқсастық ерекше байқалады. [[Орта ғасырлар]]дың соңғы бөлігінде орын алған фонетикалық өзгерістер фриз және ағылшын тілдеріне әсер етті, бірақ [[көне саксон]] тіліне аз әсер етті, ал басқа [[батыс герман тіл]]деріне мүлдем әсер етпеді, сондықтан ағылшын және фриз тілдерінің өзара ұқсастығы арта түсті.

== Фонологиясы және грамматикасы ==
Сол сияқты, кейбір [[дауысты дыбыстар]]дың алдында тұрған /k/ дауыссызы /tʃ/-ға айналды. Мысалы, фриз тіліндегі ''tsiis'' («ірімшік») және ''tsjerke'' («шіркеу») сөздері дәл сол мағына беретін ағылшын тіліндегі ''cheese'' және ''church'' сөздері бір-біріне [[голланд тілі]]ндегі ''kaas'' және ''kerk'' сөздеріне қарағанда әлдеқайда ұқсас. Англия мен Фрисландияда кең тараған мына бір мәтел екі тілдің арасындағы ерекше ұқсастықты одан әрі көрсетеді: «Bread, butter, and green cheese is good English and good Fries» — «Brea, bûter, en griene tsiis is goed Ingelsk en goed Frysk».

Көне фриз тілінде (ш.1150-1550 жж.)  [[грамматикалық септіктер]] болған. Осы кезеңнен сақталып қалған құжаттардың кейбіреулері 12-13-ші ғасырларға жатады, бірақ көбі 14-15-ші ғасырларға жатады. Негізінен алғанда бұл заңгерлік құжаттар. Фриз тіліндегі ең алғашқы құжаттар [[9-шы ғасыр]]да жазылған; бірақ сол аймақта одан бұрынғы кезде жазылған [[руна]]лық жазбалар да бар, олардың тілі де фриз тілі болып шығуы әбден ықтимал, бірақ олар көбінесе бірнеше сөзден тұратын сөйлемдер ғана.

== Көне фриз мәтіндер жинағы ==
Латын тілінде жазылған кейбір құжаттарда жазылып алынған көне фриз адам есімдері және кейбір руникалық жазбалар сақталған. Тұтас мәтіндер 13-шы ғасырдан белгілі, әсіресе ресми құжаттар және заңдар. Олардың тілі стандартталғаны көрініп тұр.

*Ағаш таяқтағы жазба (ш. 750-900)
*''Fon Alra Fresena Fridome''  [http://titus.uni-frankfurt.de/texte/etcs/germ/afries/afrcorp/afrco.htm?afrco004.htm#OFr.Corp._Fres.Frid.]
* ''Hunsigo MSS H1, H2'' қолжазбасы: Он өсиеттің мәтіні [http://titus.uni-frankfurt.de/texte/etcs/germ/afries/afrcorp/afrco.htm], 17 ''petitiones'' [http://titus.uni-frankfurt.de/texte/etcs/germ/afries/afrcorp/afrco.htm?afrco002.htm#OFr.Corp._17_K%C3%83%C2%BCren]
*''Londriucht'' [http://titus.uni-frankfurt.de/texte/etcs/germ/afries/afrcorp/afrco.htm?afrco003.htm#OFr.Corp._Londriucht]
*''Thet Freske Riim'' [http://titus.uni-frankfurt.de/texte/etcs/germ/afries/afrcorp/afrco.htm?afrco005.htm#OFr.Corp._Fr.Riim]
*''Skeltana Riucht'' заңдар жинағы [http://titus.uni-frankfurt.de/texte/etcs/germ/afries/afrcorp/afrco.htm?afrco006.htm#OFr.Corp._Skelt.Riucht]

{{Germanic Philology}}
[[Санат:Өлі тілдер]]
[[Санат:Герман тілдері]]

[[de:Altfriesische Sprache]]
[[fy:Aldfrysk]]
[[it:Antico frisone]]
[[nl:Oudfries]]
