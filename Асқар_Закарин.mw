ЗАКАРИН Асқар (15.12.1908, 9-а., қазіргі [[Қостанай]] обл. [[Жангелдин]] ауд. – 18.1.1990, [[Алматы]] қ.) – қоғам қайраткері, физ.-матем. ғыл. канд. (1948), проф. (1970). [[Орынбордағы]] жұмысшылар ф-тін (1931), [[Мәскеу]] мемл. ун-тін бітірген (1937). [[ҚазПИ]]-де ассистент, оқытушы (1937–41) болды. 2-дүниежүз. соғысқа қатысқан (1941–46). ҚазПИ-дің (1950–53), ҚазМУ-дың (1953–55 және 1961–70) ректоры, кафедра меңгерушісі (1970–84), Қазақ КСР-і [[Оқу министрі]] (1955–58), [[Қазақ]] КСР-і Мин-лер Кеңесі төрағасының орынбасары және Қазақ КСР-і [[Сыртқы]] істер министрі (1958–61), Қазақ КСР-і Жоғ. Кеңесінің төрағасы (1963–67) қызметтерін атқарды. [[Қызыл Жұлдыз]], Еңбек Қызыл Ту, «[[Құрмет Белгісі]]» ордендерімен, медальдармен марапатталған.
