ЖАМАНБАЕВ Қадыр (18.8.1914, қазіргі [[Қызылорда]] обл. [[Жаңақорған]] ауд. Ақкүйік а. – 15.9.1986, [[Алматы]] қ.) – тарих ғыл. докт. (1973), проф. (1979). 2-дүниежүз. соғысқа қатысқан.[[ҚазПИ]]-ді (1938, қазіргі ҚазҰПУ) бітірген. Еңбек жолын ауд. халық ағарту бөлімінде хатшы, [[Жаңақорған]] кентінде бастауыш мектепте мұғалім (1932–34) болып бастады. 1938 ж. Алматыдағы Қазақ пед. уч-щесінде оқытушы болды. [[Жамбыл]] обл. Жамбыл ауд. халық ағарту бөлімінде меңгеруші, орта мектеп директоры (1941–42) қызметтерін атқарды. 1952 жылға дейін Жаңақорған ауд. кеңесі атқару к-ті төрағасының орынбасары, [[Қызылорда]] обл. партия к-тінің нұсқаушысы, Алматы консерваториясында кафедра меңгерушісі болды. Қызылорда пед. ин-тының (1952–54, қазіргі Қызылорда мемл. ун-ті) ректоры, [[Ақтөбедегі]] пед. және мед. ин-ттарында кафедра меңгерушісі (1954–58). [[Гурьев]] (Атырау) пед. ин-тының (1958–62) және [[Целиноград]] пед. ин-тының ректоры (1962–74), [[Қарағанды]] мемл. ун-тінде кафедра меңгерушісі (1974–76), [[ҚазПИ]]-де кафедра меңгерушісі (1976–86) қызметтерін атқарды. «Исторический опыт по развитию высшей школы в Казахстане (1917–1970 гг.)» деген тақырыпта докт. дисс. қорғады. 2-дәрежелі Отан соғысы орденімен, медальдармен марапатталған.
