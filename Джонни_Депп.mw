{{жаңа бет}}
{{Infobox Celebrity
| image           = Johnny Depp (July 2009) 2 cropped.jpg
| imagesize       = 175px
| caption         = [[2009]] жылғы шілдеде "[[Қоғам жаулары]]" фильмінің Париждегі тұсаукесері кезінде
| birth_date = {{birth date and age|mf=yes|1963|6|9}}
| birth_place = Оуенсборо, [[Кентукки]], [[АҚШ]] 
| spouse          = Лори Энн Эллисон (1983–1986)
| partner = Шерилин Фенн (1985–1988)<br />Уайнона Райдер (1989–1993)<br />Кейт Мосс (1994–1998)<br />Ванесса Паради (1998–қазіргі уақыт)
| years_active     = 1984–қазіргі уақыт
| occupation = актер, музыкант, режиссер, сценарист, продюсер
}}

'''Джон Кристофер «Джонни» Депп II''' (ағыл.:John Christopher "Johnny" Depp II, [[1963]] жылғы 9 маусымда туылған) -  көптеген фильмдерде өзінің ерекше, әдеттен тыс, оғаш қылықты кейіпкерлерді сомдауымен танымал америкалық актер және музыкант. Ол соңғы онжылдықта ойнаған рольдері үшін «Алтын Глобус» және «Америка киноактерларының гильдиясы» марапаттарын иеленді.<br />

Депп [[1980]] жылдардағы «[[Джамп стрит,21]]» телевизиялық топтамасында атақты бола бастап, тез арада жасөспірімдер арасындағы жұлдызға айналды. Фильмдерге бет бұрғаннан кейін ол «[[Эдвард қайшықолдар]]» ([[1990]]) фильміндегі бас кейіпкер ретінде әйгілі болды, ал кейінірек ол  «[[Ұйқылы алқап]]»([[1999]]), «[[Кариб теңізінің қарақшылары: Қара Маржан қарғысы]]» ([[2003]]), «[[Чарли және шоколад фабрикасы]]»([[2005]]) сияқты фильмдерде кассалық жинақ табыстарына жетті.<br />

Ол режиссер әрі жақын досы [[Тим Бертон]]мен бірге жеті фильмде жұмыс жасады, олардың ішінде ең беріректе түсірілгендері – «[[Суинни Тодд: Флит Стриттегі әзәзіл шаштараз]]» ([[2007]]) және «[[Алиса ғажайыптар әлемінде]]» ([[2010]]). Депп «[[Эд Вуд]]та» кіші Эдвард Д.Вуд, «[[Донни Браско]]да» Джозеф Д. Пистоне, «[[Лас-Вегастағы қорқыныш пен жек көрушілік]]те» Хантер С.Томпсон және «[[Кокаин]]де» Джордж Джанг сияқты шынайы тұлғаларды сомдағаны үшін құрметке ие болды. Жуырда ол [[2009]] жылғы Майкл Манның «[[Қоғам жаулары]]» атты фильмінде банктерді тонаушы Джон Диллинджерді сомдады.<br />

Депп ойнаған фильмдер [[АҚШ]] кинокассасында $2.6 миллиард және әлемдік кинокассада $6 миллиард жинады. Ол жоғары дәрежедегі марапаттарға бірнеше мәрте ұсынылған; ол «[[Суинни Тодд: Флит Стриттегі әзәзіл шаштараз]]дағы» рөлі үшін «Алтын Глобустан» және «[[Кариб теңізінің қарақшылары: Қара Маржан қарғысы]]ндағы» рөлі үшін «Америка киноактерларының гильдиясынан» ''Үздік актер'' марапаттарын жеңіп алды.
== Ерте жылдары ==
=== Балалық шағы ===
Депп Оуенсборо, [[Кентукки]] штатында, даяшы Бетти Сью Палмер (қыз кезінде Уеллс) және қоғамдық инженер Джон Кристофер Депптің отбасында дүниеге келген. Оның Дэниел есімді жазушы ағасы және екі әпкесі бар – Кристи (қазір өзінің жеке менеджері) мен Дебби. Депптің ата-тегінде [[француз]], [[неміс]], [[чероки]] және [[ирланд]] қаны бар. Өмірбаяндарға сүйенсек, [[АҚШ]]-тағы Депптер отбасы өз бастауын [[1700]] жыл шамасында [[Вирджиния]] штатындағы Джеймс өзенінен жоғарырақта орналасқан босқындар колониясында қоныс тепкен француз гугенот иммигранты Пьер Деппе немесе Диеппеден алады.<br />

Депптің балалық шағында оның отбасы жиі қоныс аударып отырған, ол бауырларымен бірге жиырмадан астам тұраққа қоныс аударып, ақыры [[Флорида]] штатындағы Мирамарда [[1970]] жылы тұрақтаған. [[1978]] жылы Депптің ата-анасы ажырасады. Бала кезінде ол отбасы мәселелерінен пайда болған стресстердің әсірінен  өз-өзін жарақаттаумен айналысуға бейім болған. Оның денесінде осы әдетінен қалған жеті не сегіз тыртығы бар. [[1993]] жылы берген интервьюінде ол  өз-өзін жарақаттауын былайша түсіндірді: «Менің денем өмір жолымдағы журнал іспеттес. Бұл бұрынғы кездегі теңізшілердің істегені сияқты, өзіңе бір белгі салған кезде оны өзің пышақпен салдың ба әлде татуировка маманы салды ма, әр татуировка бір мағынаны білдіреді, өміріңдегі ерекше бір кезеңді».

=== 1980 жылдар ===
12 жасында анасы сыйлаған гитарамен Депп әр түрлі гараж топтарында музыка ойнай бастады. Оның алғашқы тобы кездесіп жүрген қызы Мередиттің құрметіне болды. Ата-анасы ажырасқаннан кейін бір жылдан соң Депп рок-музыкант болу үшін мектепті тастап кетеді. «Актерлар студиясында» бағдарламасында айтқанындай, ол екі аптадан соң мектепке қайтып келеді, бірақ мектеп директоры оған музыкант боламын деген арманына жетуін тілеп,шығарып салады. Ол «The Kids» атты жергілікті аймақта кішігірім табысқа жеткен топта ойнайды. «The Kids»  өз атауын «Six Gun Method» деп өзгертіп, таспа жасау келісім-шартына қол жеткізу мақсатында [[Лос-Анджелес]]ке аттанады, бірақ топ мақсатына жетпей тұрып бөлініп кетеді. Нәтижесінде Депп «Rock Сity Angels» тобымен бірге ойнап, кейін осы топтың Джеффен Рекордз үшін дебютінде «Жас жігіттің блюзі» деген атпен пайда болған  «Mary» деген әнін бірге жазысады.<br />

[[1983]] жылы 24 желтоқсанда Депп грим жасаушы  және топтың бас-гитарашысы әрі әншісінің әпкесі Лори Энн Эллисонға үйленеді. Некеде тұрған кезінде оның жұбайы грим жасаушы болып, ал өзі телефон арқылы қаламсап сату сияқты әр түрлі қызық жұмыстармен шұғылданады. Оның әйелі оны [[Николас Кейдж]]бен таныстырады, ал ол Деппке актерлікпен айналысуға кеңес беріп, өз агентімен таныстырып, Депптің «[[Қарағаштар көшесіндегі сұмдық]]» фильміндегі алғашқы рөлін алуға көмектеседі. Депп әйелімен [[1986]] жылы ажырасады. Кейінірек ол [[Шерилин Фенн]]мен кездесе бастайды және онымен атастырылады (екеуі [[1985]] жылғы «Қуыршақтар» (Dummies) қысқаметражды фильмінің түсірілімінде танысқан болатын).
== Мансап жолы ==
=== Телевизиядағы уақыт ===
Депп [[1987]] жылы тұсауын кескен ''Fox'' телеарнасының «[[Джамп стрит, 21]]» атты телетоптамасында басты рөлді ойнайды. Депп бұл рөлде ойнауға өзіне шығармашылық шабыт берген актер Фредерик Форрестпен бірге жұмыс жасау үшін келісімін береді. Депптің ұзақ уақыттан бергі досы Саль Дженко "Блоуфиш" атты вахтердің рөлінде телетоптамаға келеді. Телетоптаманың сәтті болып шығуы Деппті 1980 жылдардың соңындағы жасөспірімдердің сүйікті жұлдызына айналдырады. Ал ол өзін осы рөлде "студияның өнімі" ретінде сезінеді. Осыдан соң Депп тек өзіне ұнайтын, өзіне дұрыс деп көрінген фильмдерде ғана ойнауға шешім қабылдайды. 

=== Фильм рөлдері ===
Депптің ең алғашқы фильм рөлі [[1984]] жылғы «[[Қарағаштар көшесіндегі сұмдық]]» қорқынышты фильмінде болды. Онда ол басты кейіпкер қыздың жігітін және [[Фредди Крюгер]]дің құрбандарының бірін ойнайды. [[1986]] жылы [[Оливер Стоун]]ның «[[Взвод]]» фильмінде вьетнамша сөйлей алатын қатардағы солдаттың кішігірім рөлінде көрінеді. [[1990]] жылы [[Тим Бертон]]ның «[[Эдвард қайшықолдар]]» фильмінде басқалардан ерекшеленетін, қолының орнына қайшылары бар жас жігіт Эдвардтың рөлін ойнауды өз мойнына алады. Дегенмен, фильм халықтың ыстық ықыласына бөленіп, Депп алғаш рет «[[Алтын Глобус]]» марапатына номинация алады. Фильмнің сәттілігі оның Бертонмен арадағы ұзаққа созылған достық әрі қызметтік қарым-қатынасына бастау береді.<br />

Жазушы Хантер С.Томпсонның шығармашылығының табынушысы әрі оның ұзақ уақыттан бергі досы Депп, жазушының фильммен аттас псевдоөмірбаяндық романына негізделген [[1998]] жылғы «[[Лас-Вегастағы қорқыныш пен жек көрушілік]]» фильмінде Томпсонның ''Рауль Дьюк'' атты бір кейпін сомдады. Депп автордың соңғы кітап турларының бірінде Томпсонмен бірге оның жол менеджері ретінде жүрді. [[2006]] жылы Депп ammobooks.com басып шығарған «Гонзо: Хантер С.Томпсон түсірген фотосуреттер» атты жазушының қайтыс болғаннан кейінгі өмірбаянына кіріспе сөз жазды. Депп отшашулар мен Томпсон өмір сүрген [[Колорадо]] штатындағы Аспендегі Томпсонның күлін зеңбірекпен атуды қосқанда, Томпсонды еске алу құрметіне ұйымдастырылған шараларға кеткен шығынның көп бөлігін өзі көтерді.<br />

Кино сыншылары Депптің рөлдерін «әйгілі жалғызжан кейіпкерлер» деп сипаттады. Депп өз мансабының бұл кезеңін «студиялар орнатқан сәтсіздіктер» мен «кинокассаның уы» болған фильмдерге толы болғанын, бірақ ол студиялар бұл фильмдерді ешқашан да түсінбеген және оларды жарнамалауды тиісті дәрежеде жүргізбеген деп ойлағанын атап көрсетеді.<br />

[[2003]] жылы [[Уолт Дисней]]дің «[[Кариб теңізінің қарақшылары: Қара Маржан қарғысы]]» фильмі өте сәтті шықты, онда Депптің тартымды қарақшы - капитан [[Джек Торғай]] ретіндегі жетекші рөлі жоғары бағаланды. Студия басшылары алғашында оған сенімсіздікпен қарады, алайда бұл кейіпкер киноға барушы халық арасында танымалдылыққа ие болды. ''Fandango'' сайты жүргізген зерттеуге сәйкес, көрермендердің бұл фильмге қызығушылығына Депп басты себеп болған. Фильм режиссері [[Гор Вербински]] Депптің бұл кейіпкері актердың өзіне көбірек ұқсайды десе, Депп бұл кейіпкерді «[[Роллинг Стоунз]]» тобының гитаристі [[Кит Ричардз]]дан қарап, жасап шығардым дейді(кейін [[Кит Ричардз]] «[[Кариб теңізінің қарақшылары: Әлемнің қиырында]]» деп аталатын триквелде [[Джек Торғай]]дың әкесі ''капитан Тигтің'' рөлін сомдайды). Осы рөлі үшін Депп алғаш рет ''Үздік актер'' санатында «Академия марапатына» номинация алады.
[[2004]] жылы ол «[[Ғажайыптар елі]]» фильмінде Питер Пэнді ойлап тапқан шотландық жазушы Дж.М.Барриді сомдағаны үшін екінші рет ''Үздік актер'' санатында «Академия марапатына» номинация алады. Депптің келесі басты рөлі [[2005]] жылғы «[[Чарли және шоколад фабоикасы]]» фильміндегі ''Вилли Вонка'' болды. Бұл фильм кинокассада ірі табысқа жетіп, оған «Мюзикл немесе комедиядағы үздік актер» санатында «Алтын Глобус» номинациясын әкеледі.<br />

Депп [[Джек Торғай]] рөліне [[2006]] жылы 7 шілдеде тұсауын кесіп, [[АҚШ]] көрсетілімдерінде алғашқы үш күнде $135,5 миллион жинап, демалыс күндеріндегі ең жоғары кинокасса рекордын жаңартқан «[[Кариб теңізінің қарақшылары: Өлген адамның сандығы]]» сиквелінде қайта оралады. ''Кариб теңізі қарақшыларының'' келесі сиквелі – «Әлемнің қиырында» [[2007]] жылы 24 мамырда жарыққа шықты. Депп [[Джек Торғай]] рөлінде «өз жанының үлкен бөлігі» бар екенін және де келесі сиквелдерде осы рөлін қайта ойнағысы келетінің айтқан. Депп [[Джек Торғай]]ды «Кариб теңізінің қарақшылары: Джек Торғай хикаясы» видеоойынында дыбыстады. Джонни Депптің керемет қылыштасу өнері ([[Джек Торғай]] рөлі үшін арнайы үйренген) “Reclaiming the Blade” деректі фильмінде ерекше аталып көрсетіледі. Фильмде қылыштасу шебері ''Боб Андерсон'' өзінің «Қара Маржан қарғысындағы» Деппен хореография бойынша жасаған жұмыс тәжірибесімен бөлісті. Голливудтың тағы бір өз уақытында атағы шыққан қарақшысы ''Эрол Флиннді'' жаттықтырған Андерсон Депптің фильмдегі актер ретінде қылышты алып жүру қабілетін «адам бір нәрсені қаншалықты дәрежеде үйрене алса, сондай дәрежеде жақсы» деп түсіндірді.<br />

[[2007]] жылы Депп [[Тим Бертон]]ның «Суинни Тод» мюзиклін фильмге ыңғайластыруында басты рөлде ойнады. Бұл рөлінде Депп алғаш рет бүкіл фильм бойы ән орындауына тура келді. Осы рөлі үшін ол «Мюзикл немесе комедиядағы үздік актер» санатында «Алтын Глобусты» жеңіп алды. Депп ''Голливудтың шетелдік баспасөз ассоциациясына'' алғысын білдіріп, [[Тим Бертон]]ға «зор сенімі мен көрсеткен демеуі» үшін жоғары баға берді.<br />

[[2009]] жылы Депп «[[Доктор Парнастың қиял әлемі]]» фильмінде марқұм [[Хит Леджер]]дің бұрынғы кейіпкерін [[Джуд Лоу]], [[Колин Фаррел]]дермен бірге ойнап бітірді. Үш актер де өздерінің фильмнен алған жалақыларын Леджердің қызы Матильдаға берді. [[2010]] жылы ол Бертонның «[[Алиса ғажайыптар әлемінде]]» фильмінде ''Есі ауысқан қалпақшыны'' ойнады. Сонымен бірге [[Анджелина Джоли]]мен бірге «[[Турист]]» фильміне түсіп, осы екі рөлі үшін де «Мюзикл немесе комедиядағы үздік актер» санатында «Алтын Глобус» номинацияларына ұсынылды. <br />

[[2007]] жылы Депп ''Warner Bros.'' студиясының 1966-1971 жылдары америкалық ''ABC'' арнасында көрсетілген готикалық телетоптама «Қара көлеңкелерден» фильм жасауға деген ұсынысын қабыл алған болатын. Бұл фильмге Грэм Кингпен бірге Депп өзі продюсер болмақ. [[2011]] жылы ол жаңа 3 фильмде көрінбек: [[Гор Вербински]]дің "[[Ранго]]" атты анимациялық фильмінде ''Ранго'' деген басты кейіпкер хамелеонды өз даусымен сөйлетсе, «[[Кариб теңізінің қарақшылары: Белгісіз жағалауда]]» фильмінде капитан [[Джек Торғай]] рөлінде және жазушы Хантер С. Томпсонның «Ром күнделігі» атты кітабының фильм нұсқасында продюсер әрі бас кейіпкер Пол Кемп рөлінде. Жуырда ол  [[Дисней]] студиясының тағы бір фильмі «[[Жалғыз рэйнджер]]де» бас кейіпкердің жолдасы үндіс Тонтоны сомдайтыны белгілі болды.

==== Тим Бертонмен бірлестігі ====
Депп режиссер әрі өзінің жақын досы [[Тим Бертон]]мен жеті фильмде бірлесіп жұмыс істеді. Олардың ішінде ең алғашқысы - [[Уайнона Райдер]] және [[Винсент Прайс]]пен бірге ойнаған «[[Эдвард қайшықолдар]]»([[1990]]) болатын. Бертондағы оның келесі рөлі – [[1994]] жылғы «[[Эд Вуд]]» фильмі болды. Депп кейін былай деді: «Жоба туралы естігеннен 10 минут ішінде мен рөлге бекітілдім». Ол уақытта актер фильмдер мен оларға түсу жайында беймаза халде жүрген болатын. Ал бұл рөл оған «бой жазып, аздап көңіл көтеруге» мүмкіндік берді және [[Мартин Ландау]]мен бірге жұмыс істеу оның актерлыққа деген махаббатын қайта оятты. Продюсер Скот Рудин бірде «Джонни Депп Тим Бертонның барлық фильмдерінде оның өзін ойнайды» деген болатын, әйткенмен [[Тим Бертон]] бұл сөздерді жоққа шығарды. Дегенмен, Депп Рудиннің айтқанымен келіседі. Депптің айтуы бойынша, «[[Эдвард қайшықолдар]]» [[Тим Бертон]]ның жасөспірім шағындағы ұяңдығын көрсетеді. Ал «[[Эд Вуд]]» Бертонның [[Винсент Прайс]]пен арақатынасын көрсетеді (кіші Эдвард Д.Вуд пен Бела Лугошидікіне ұқсас).<br />

Депп пен Бертонның келесі жобасы – «[[Ұйқылы алқап]]» ([[1999]]) болды, онда ол [[Кристина Риччи]]мен бірге ''Икабод Крэйннің'' рөлінде ойнады. Бұл фильм [[Тим Бертон]]ның [[Голливуд]]тағы студиялық жүйемен шайқасын тұспалдап көрсетеді. Өзінің кейіпке енуі үшін Депп ''Анджела Лансбери'', ''Родди МакДоуал'' және ''Бэйзил Рэтбоуннан'' шабыт алды. Депп: «Әрдайым Икабод туралы қорқып қалған кішкене қыз сияқты, әйелдік жағы басымырақ, өте сыпайы, нәзік жан ретінде ойлайтынмын», - деп айтқан болатын. Осыдан соң Депп шоколад фабрикасының егесі ''Вилли Вонканы'' ойнаған [[2005]] жылғы «[[Чарли және шоколад фабрикасы]]на» дейін [[Тим Бертон]]мен бірге жұмыс жасамады. Депп осы кейіпкерінің шаш үлгісін ''Анна Винтурдікіндей'' етіп алады. Фильм кинокассада сәттілікке қол жеткізді және сыншылардан оң бағалар алды. Ал [[1971]] жылғы фильмде Вилли Вонканы сомдаған ''Джин Уайлдер'' бұл нұсқаны жөн көрмеді. «[[Чарли және шоколад фабрикасы]]» шілдеде жарыққа шықты, онан соң қыркүйекте «[[Келіншектің мәйіті]]» анимациялық фильмінде Депп Виктор Ван Дорт есімді кейіпкерді өз даусымен сөйлетті.<br />

Келесі фильм - Деппке өміріндегі екінші ірі марапат «Алтын глобус» пен «Оскарға» үшінші номинацияны алып келген «[[Суинни Тодд: Флит Стриттегі әзәзіл шаштараз]]» болды. Алғаш рет [[Тим Бертон]] оған [[1979]] жылғы мюзикл таспасын [[2000]] жылы берген еді. Мюзикл жанрына аса қызықпаса да, Деппке әңгіме желісі ұнап қалады. Ол рөлге басты ықпал ретінде [[1935]] жылғы ''«Ессіз махаббат»'' қорқынышты фильміндегі ''Питер Лорды'' алғанын атап көрсетті және кейіпкері айтатын әндерді «[[Кариб теңізінің қарақшылары: Әлемнің қиырында]]» түсірілімі кезінде айтып жаттықты. Бұрын музыкалық топтарда ән айтқанына қарамастан, Депп шындығында Стивен Сондхэймнің өлеңдеріне әлі жететініне сенімсіз еді. Депп демолар жазып, арнайы ұстаздың көмегінсіз өз вокалын шыңдау мақсатында Брюс Уиткинмен жұмыс жасады. “''Entertainment Weekly''” журналының ''DVD Reviews'' бөлімінде Крис Нашавати фильмге ''А-'' бағасын беріп: «Депптің жоғарылап бара жатқан даусы адамдарды оның келесіде қандай сұмдыққа баратынына алаңдатады. Шаштараз Депп қолындағы ұстараға қарап отырсаң, 18 жыл бұрын ''Эдвард қайшықолардың'' ағаштарды жануарлар бейнесіне келтіре қырқып жатқанын еске алмау мүмкін емес және ''Бертон'' мен ''Депп'' ешқашан кездеспегенде біз айырылуымыз мүмкін болған ерекше әдемілік туралы ойлайсың»,- деп жазды.<br />

«''Burton on Burton''» атты режиссермен интервьюлер кітабына жазған кіріспе сөзінде Депп ''Бертонды'' «ағам, досым және батыл жан» деп атады. Келесі Депп-Бертон бірлестігі «[[Алиса ғажайыптар әлемінде]]»([[2010]]) болды.Депп онда ''Есі ауысқан қалпақшы'' рөлінде [[Хелена Бонэм Картер]], [[Энн Хэтэуэй]] және [[Алан Рикман]]мен бірге  ойнады. Бұл екеуінің ендігі жобасы - Депп ''Барнабас Коллинз'' есімді қансорғыш рөлінде болатын «''Қара көлеңкелер''» фильмі болмақ.
== Жеке өмірі ==
Жұбайы Лори Энн Эллисонмен ажырасқаннан кейін Депп актрисалар Шерилин Фенн, Дженифер Греймен қысқа уақытты қарым-қатынаста болады.Ал [[1989]] жылы ''Үлкен от шарлары'' фильмінің тұсаукесері кезінде актриса [[Уайнона Райдер]]мен танысып, 2 айдан соң екеуі кездесе бастайды.[[1990]] жылдың шілдесінде ол Уайнонамен атастырылады. [[1994]] жылдан бастап Депп британдық супермодель ''Кейт Мосспен'' жүре бастайды. Сол жылы ол [[Нью-Йорк]]тегі отельдің люкс-бөлмесін қиратып,айтарлықтай шығын келтіргені үшін полициямен қамауға алынып,тергеледі. [[1998]] жылдан бері Депп  ''«Тоғызыншы қақпа»'' фильмінің [[Франция]]дағы түсірілімі кезінде  танысқан француз әншісі әрі актрисасы Ванесса Парадимен жақын қарым-қатынаста болып келеді. Ол [[1999]] жылы [[Лондон]]да Паради екеуі кеште тамақтанып отырғанында ресторанның сыртында папараццимен қақтығысқаны үшін тағы да қамауға алынады. Депп пен Парадидің 2 баласы бар: [[1999]] жылы 27 мамырда дүниеге келген қызы Лили-Роуз Мелоди Депп және [[2002]] жылы 9 сәуірде туылған ұлы Джон Кристофер «Джек» Депп III. [[2007]] жылы оның қызы қатты науқастан жазылып шықты, ''E.Coli'' инфекциясы оның бүйрегінің істемей қалу каупін туғызып, ұзақ уақыт [[Лондон]]да ауруханада жатты. Депп ''Суинни Тодд'' фильміндегі жұмысын тоқтата тұрып,қызы жазылғанша өзі жанында болды. Осы ''Great Ormond Street'' ауруханасына [[2007]] жылдың қараша айында толық капитан ''Джек-Торғай'' костюмімен келіп, 4 сағат бойы науқас балаларға ертегілер оқып берді. Кейінірек ол [[2008]] жылдың басында госпитальға £1 миллион ($2 миллион шамасында) алғысы ретінде тарту етті.<br />

Депп қайтадан заңды түрде үйленбесе де, ол балалы болу оған «өмірде, жұмыста, барлық тұрғыда нағыз тірек, шынайы тұрақтылық» бергенін айтады. «Сен балаларыңа деген терең махаббатты жоспарлай алмайсың. Әке болу саналы түрдегі шешім емес. Ол менің керемет саяхатымның бір бөлігі болды. Бұл – тағдыр. Ақыры тағдырдың есебі бәрін шешті», - дейді Депп. Депптің отбасы өз өмірлерін [[Париж]] маңындағы Мёдон аумағындағы, [[Лос-Анджелес]]тегі үйлерінде, Багам аралдарындағы жеке меншік шағын аралда және [[Франция]]ның оңтүстігіндегі Сан-Тропеден 20 километр қашықтықтағы Ле План-де-ла-Турдағы вилласында өткізеді. Және де 2007 жылы Депп  Ле План-де-ла-Тур аймағынан жүзімдік сатып алды.<br />

Депптің денесінде 20 шақты татуировка бар, олардың көбісі оның өміріндегі маңызды адамдарды немесе оқиғаларды суреттейді. Олардың арасында ерекше атап өтетіндері  – оң қолының қарында - Үндіс көсемінің басы (оның тегінде үндіс тайпасы черокидің қаны бар) және «Wino Forever» жазуы бар жолақ (басында «Winona Forever» болған, Уайнона Райдермен айырылысқаннан соң өзгертілген), жүрек тұсының жоғарғы жағында - «Lily-Rose»(қызының есімі), сол қарында - «Betty Sue»(анасының есімі) және оң білегінде - су үстінде ұшып бара жатқан торғай мен «Jack» сөзі (ұлының есімі; ''Кариб теңізі қарақшыларындағыдай''х өзіне қарай емес,өзінен тысқары ұшып бара жатқан торғайдың суреті).<br />

[[2010]] жылы 8 қазанда Депп күтпеген жерден ''Кариб теңізі қарақшылары'' фильмінің төртінші бөлімін түсіріп жатқан жерге жақын маңдағы [[Лондон]] бастауыш мектебіне өз сыныбында көтеріліс жасауға көмек сұраған оқушы қыздың хатын алғаннан соң өзінің кейіпкері ''Джек Торғай'' болып киініп келеді. 



== Сілтемелер ==
[http://en.wikipedia.org/w/index.php?title=Johnny_Depp&oldid=407343662 Ағылшын Уикипедиясындағы "Johnny Depp" мақаласы]

[[Санат:Кино]]
[[Санат:Актерлер]]
[[Санат:Америка актерлері]]
[[Санат:1963 жылы туғандар]]

[[an:Johnny Depp]]
[[ar:جوني ديب]]
[[az:Conni Depp]]
[[bg:Джони Деп]]
[[bn:জনি ডেপ]]
[[bs:Johnny Depp]]
[[ca:Johnny Depp]]
[[cs:Johnny Depp]]
[[csb:Johnny Depp]]
[[cy:Johnny Depp]]
[[da:Johnny Depp]]
[[de:Johnny Depp]]
[[el:Τζόνι Ντεπ]]
[[en:Johnny Depp]]
[[eo:Johnny Depp]]
[[es:Johnny Depp]]
[[et:Johnny Depp]]
[[eu:Johnny Depp]]
[[fa:جانی دپ]]
[[fi:Johnny Depp]]
[[fr:Johnny Depp]]
[[fy:Johnny Depp]]
[[ga:Johnny Depp]]
[[gl:Johnny Depp]]
[[gv:Johnny Depp]]
[[he:ג'וני דפ]]
[[hr:Johnny Depp]]
[[hu:Johnny Depp]]
[[id:Johnny Depp]]
[[it:Johnny Depp]]
[[ja:ジョニー・デップ]]
[[ka:ჯონი დეპი]]
[[ko:조니 뎁]]
[[la:Iohannes Depp]]
[[lb:Johnny Depp]]
[[li:Johnny Depp]]
[[lt:Johnny Depp]]
[[lv:Džonijs Deps]]
[[mk:Џони Деп]]
[[ml:ജോണി ഡെപ്പ്]]
[[ms:Johnny Depp]]
[[nl:Johnny Depp]]
[[no:Johnny Depp]]
[[pl:Johnny Depp]]
[[pt:Johnny Depp]]
[[ro:Johnny Depp]]
[[ru:Депп, Джонни]]
[[sh:Johnny Depp]]
[[simple:Johnny Depp]]
[[sk:Johnny Depp]]
[[sl:John Christopher Depp]]
[[sq:Johnny Depp]]
[[sr:Џони Деп]]
[[sv:Johnny Depp]]
[[sw:Johnny Depp]]
[[ta:ஜானி டெப்பு]]
[[te:జానీ డెప్]]
[[tg:Ҷоннӣ Депп]]
[[th:จอห์นนี เดปป์]]
[[tl:Johnny Depp]]
[[tr:Johnny Depp]]
[[tt:Джонни Депп]]
[[uk:Джонні Депп]]
[[uz:Johnny Depp]]
[[vi:Johnny Depp]]
[[zh:強尼·戴普]]
