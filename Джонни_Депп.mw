{{Infobox Celebrity
| name = Джонни Депп
| birth_date = {{birth date and age|mf=yes|1963|6|9}}
| birth_place = Оуенсборо, [[Кентукки]], [[АҚШ]] 
| spouse          = Лори Энн Эллисон (1983–1986)
| partner = Шерилин Фенн (1985–1988)<br />Вайнона Райдер (1989–1993)<br />Кейт Мосс (1994–1998)<br />Ванесса Паради (1998–present)
| years_active     = 1984–қазіргі уақыт
| occupation = актер
}}

<br />
'''Джон Кристофер «Джонни» Депп II''' (1963 жылғы 9 маусымда туылған) -  көптеген фильмдерде өзінің ерекше, әдеттен тыс, оғаш қылықты кейіпкерлерді сомдауымен танымал америкалық актер және музыкант. Ол жақын жылдардағы ойнаған рольдері үшін «Алтын Глобус» және «Америка киноактерларының гильдиясы» марапаттарын иеленді.

<br />
Депп 1980 жылдардағы «Джамп стрит,21» телевизиялық топтамасында атақты бола бастап, тез арада жасөспірімдер арасындағы жұлдызға айналды. Фильмдерге бет бұрғаннан кейін ол «Эдвард қайшықолдар» (1990) фильміндегі бас кейіпкер ретінде әйгілі болды, ал кейінірек ол  «Ұйқылы алқап»(1999), «Кариб теңізінің қарақшылары: Қара Маржан қарғысы» (2003), «Чарли және шоколад фабрикасы»(2005) сияқты фильмдерде кассалық жинақ табыстарына жетті.

<br />
Ол режиссер әрі жақын досы Тим Бертонмен бірге жеті фильмде жұмыс жасады, олардың ішінде ең беріректе түсірілгендері – «Суинни Тодд: Флит Стриттегі әзәзіл шаштараз» (2007) және «Алиса ғажайыптар әлемінде» (2010). Депп «Эд Вудта» кіші Эдвард Д.Вуд, «Донни Браскода» Джозеф Д. Пистоне, «Лас-Вегастағы қорқыныш пен жек көрушілікте» Хантер С.Томпсон және «Кокаинде» Джордж Джанг сияқты тұлғаларды сомдағаны үшін құрметке ие болды. Жуырда ол 2009 жылғы Майкл Манның «Қоғам жаулары» атты фильмінде банктерді тонаушы Джон Диллинджерді сомдады.

<br />
Депп ойнаған фильмдер АҚШ кинокассасында $2.6 миллиард және әлемдік кинокассада $6 миллиард жинады. Ол жоғары дәрежедегі марапаттарға бірнеше мәрте ұсынылған; ол «Суинни Тодд: Флит Стриттегі әзәзіл шаштараздағы» рөлі үшін «Алтын Глобустан» және «Кариб теңізінің қарақшылары: Қара Маржан қарғысындағы» рөлі үшін «Америка киноактерларының гильдиясынан» Үздік актер марапаттарын жеңіп алды.
[[Санат:Актерлер]]
