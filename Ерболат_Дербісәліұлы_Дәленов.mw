'''Дәленов Ерболат Дербісәліұлы''' (1946 жылы туған, [[Қызылорда облысы]] Қазалы ауданы Қожабақы ауылы) – медицина ғылымдарының докторы (1993), профессор (1994). Ақмола мемлекеттік медицина институтын (1969, қазіргі [[Астана мемлекеттік медицина академиясы]]) бітірген. 1969–71 ж. Ростов медицина институтының аспирантурасында оқыды. 1971 жылдан Aқмола мемлекеттік медицина институтында қызмет істеді. Ғылым еңбектері аурудың пайда болу, даму жолдарына және аурудан сақтану мен сауықтыру мәселелеріне арналған. Дәленов 200-ден астам ғылым еңбектің, оның ішінде 10 монография, 17 өнертабыстың авторы.
