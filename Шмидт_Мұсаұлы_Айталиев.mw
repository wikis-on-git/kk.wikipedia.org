Айталиев Шмидт Мұсаұлы (28.1.1935, Батыс Қазақстан облысы Орал қаласы – 22.6.2007, Алматы қаласы) – техникалық ғылымдарының докторы (1974), профессор (1980), ҚР Ғылымдар Академиясының акад. (1994). ҚР ғылымы мен техникасына еңбек сіңірген қайраткер (1995). ҚазМУ-ды (1957, қазіргі ҚазҰУ) бітірген. 1957–60 ж. Орал педогогика институтының ассистенті, 1960–76 ж. және 1987–91 ж. Қазақстан Ғылымдар Академиясының Матем. және мех. институты, 1976–86 ж. Сейсмология институты мен Мех. және машинатану институтының кіші, аға ғылыми қызметкері, лаборатория меңгерушісі болды. 1992–97 ж. Атырау қ-ндағы ҚР ҒА Батыс бөлімшесінің акад.-хатшысы қызметін атқарды. 1997 жылдан ҚР Ғылымдар Академиясының физ.-матем. бөлімшесінің төрағасы. «Напряженное состояние произвольно ориентированных горизонтальных выработок в слоистой толще» деген тақырыпта докторы дисселосы қорғады. Негізгі ғылыми еңбектері тау жыныстары механикасына арналған. Біртекті және әртекті анизотроптық серпімді-пластикалы тұтқыр массивтегі жер асты құрылыстарының статикалық және динамик. кернеу күйін, деформациялануын, қозғалуын, беріктілігі мен орнықтылығын зерттеген. Жер асты бекітпелерінің жаңа құралымдарын есептеу әдістерін жасады. 9–10 балдық жер сілкінісі кезіндегі болашақ Алматы метросының сейсмик. орнықтылығын анықтады. Сондай-ақ терең мұнайгаз оқпанын бұрғылау динамикасының, көліктік құрылыс механикасының кейбір өзекті мәселелерін де зерттеді. А. республикадағы жер асты құрылыстары механикасының ғылыми мектебін құрушылардың бірі. 

[[Санат:Қазақстан тұлғалары]]
[[Санат:1935 жылы туғандар]]
[[Санат:2007 жылы қайтыс болғандар]]
