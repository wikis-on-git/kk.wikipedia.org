'''Ядролық Клуб''' – ядролық, жаппай қырып-жою қуаты бар қаруларды иеленген елдердің атауы. Я. к-тың алғашқы мүшесі ретінде [[АҚШ]]-ты атауға болады. Бұл ел 1945 ж. 6 және 9 тамызда Жапонияның Хиросима және Нагасаки қалаларына қуаты 20 килотонна (кт) болатын 2 ядр. бомбаны тастаған болатын. 1949 ж. осындай алып жойғыш күші бар қаруды Кеңес Одағы Семей полигонында сынақтан өткізді. АҚШ пен КСРО-дан кейін Я. к-қа мүшелікке Ұлыбритания, Франция және Қытай кірді. 1996 – 98 ж. Үндістан мен Пәкстан ядр. қаруларды иемденді. 21 ғ-дың басында ресми түрде 7 ел Я. к-қа мүше болды. Олар 1963 жылдан ядр. қаруларды тарап кету қаупінен сақтану шараларын қолға ала бастады. АҚШ пен КСРО сол жылы ядр. қаруды ауада, ғарышта және жер астында сынақтан өткізбеуге қол қойды. Стратег. қаруларды қысқарту (мамыр, 1972); ядр. қаруларды сынақтан өткізуді шектеу (маусым, 1974); ядр. жарылыстарды жер астында бейбіт мақсатқа пайдалану туралы шарт (мамыр, 1976), т.б. көптеген әлемдік бейбітшілікті нығайтуға бағытталған құжаттарды Я. к-қа кіретін елдер іске асырды. 1991 ж. желтоқсанда КСРО тараған кезде 4 республиканың (РФ, Қазақстан, Украина, Беларусь) аумақтарында ядр. қару болды. Қазақстан, Украина, Беларусь республикалары ірі державалар (АҚШ, Ресей, т.б.) тарапынан өз аумақтарының қауіпсіздігіне кепілдік алғаннан кейін ядр. қарудан өз еріктерімен бас тартты. КСРО-ның ядр. қуатына ие болған Ресей Я. к-тың толыққанды мүшесіне айналып, бұрынғы КСРО қабылдаған келісімдер мен шарттарды орындауға міндеттелінді. Я. к. мүшелерінің арасында 20 ғ-дың аяғы мен 21 ғ-дың басында ракеталық қарулардан қорғаныс туралы келісім шартқа қол қою мәселелерінің маңызы артты. Соңғы 10 – 15 жылда ядр. қаруды ресми түрде иемденген 7 елдің қатарына Израиль, Иран, Солт. Корея сияқты елдердің де кіруі ықтимал деген пікір бар. Өйткені аталған мемлекеттерде бейресми түрде ядр. қарулар бар болуы ықтимал деп есептеледі. Сондықтан алдағы уақытта Я. к. мүшелерінің саны өседі деп күтілуде.
