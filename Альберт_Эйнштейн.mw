[[Сурет:Einstein.gif|thumb|right| Альберт Эйнштейн]]
'''Эйнштейн''' (Eіnsteіn) Альберт (14.3.1879, [[Германия]], Ульм қ. – 18.4.1955, [[АҚШ]], Нью-Джерси штаты, Принстон) –физик-теоретик, қазіргі физиканың негізін салушылардың бірі. 

14 жасынан [[Швейцария|Швейцарияда]] тұрған. [[Цюрих|Цюрихтегі]] политехникумды бітіргеннен кейін (1900) орта мектепте сабақ берді, кейін патент бюросында эксперт (1902 – 09) болып қызмет атқарды. 1909 – 11 ж. Цюрих ун-тінде, 1911 – 12 ж. [[Прага|Прагадағы]] Неміс ун-тінде, 1912 – 13 ж. Цюрихтегі политехникумда профессор болды. Пруссия ҒА-на сайланғаннан кейін (1913) [[Берлин|Берлинге]] көшіп келді (1914). Мұнда ол 1933 жылға дейін тұрды. 1933 жылдан өмірінің ақырына дейін Принстондағы (АҚШ) Іргелі зерттеулер ин-тының профессоры болып жұмыс істеді. 

Эйнштейннің ғылымдағы басты еңбегі – салыстырмалық теориясы. Бұл теорияның жасалуы нәтижесінде кеңістіктің, уақыттың және тартылыстың жаңа қасиеттері ашылды, олардың бір-бірімен байланыста болатындығы дәлелденді. Салыстырмалық теориясы жарық жылдамдығына жуық жылдамдықпен қозғалатын нысандар (негізінен элементар бөлшектер, ғарыштық сәулелер, т.б. ) мен күшті тартылыс өрісінде өтетін процестерді зерттеу үшін қолданылатын теор. негіз болды. Эйнштейн жарықтың кванттық теориясы, кездейсоқ процестер теориясы, магнетизм, т.б. салалар бойынша да маңызды жаңалықтар ашып, зерттеулер жүргізді. Эйнштейннің салыстырмалық теориясының тұжырымдарын сол кезде кейбір ғалымдар мойындамағанымен, қазіргі кезде ол – жалпы жұртшылық мойындаған ілімге айналды. 
Эйнштейн – көптеген ғылым академиялары мен ғыл. қоғамдардың мүшесі. Нобель сыйл-ның иегері (1921). 1927 ж. КСРО ҒА-ның құрметті мүшесі болып сайланды.

[[Санат:Физиктер]]
[[Санат:Физикадан Нобель сыйлығының иегерлері]]
