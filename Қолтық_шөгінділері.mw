'''ҚОЛТЫҚ ШӨГІНДІЛЕРІ''', лагуна шөгінділері, қолтық айдындарына жиналған [[Шөгінді|шөгінділер]]. <br />
Суы тұ-щы қолтықтарда құмды, сазды, кейде органик. заттарға бай сазды-карбонатты жыныстар шоғырланады, оларда көмір қабатшалары мен линзалары кездеседі. Суы ащы (тұзды) қолтықтарда түрлі хемогендік қосылыстарға бай күкіртсутек мол қара лай тұнады. Тұзды Қ. ш-нің қазбалы түрі құрамында натрий сульфаттары мен хлоридтерінің қабаттары, [[гипс]], ангидрит, доломитті әктастар, кейде магнезит кездеседі. <br />
Қ. ш-нде фауна қалдықтары кездеспейді, не олардың санаулы ғана түрлері ұшырасады, құрамы бірыңғай келеді. Қ. ш-н құраушы жыныстар мен фациялардың көлбеу және тік бағытта тез өзгеріп алмасатындығы олардың теңіздік және құрлық шөгінділері ұштасқан аралық жағдайда қалыптасқандығын көрсетеді. Құрғақ [[Климат|климатты]] [[Каспий]] т-нің шығыс жағында 20 ғ-дың 30-жылдары Өлі Қолтық және Қайдақ [[Шөгінді|шөгінділері]] пайда болған. [[Каспий|Каспийдің]] деңгейі екі [[метр|метрдей]] төмендегеннен кейін Өлі Қолтық құрғап кетті де, Қайдақ қолтығы [[Теңіз|теңізден]] бөлініп қалды. Қазақстан өңірінде әр геол. кезеңде жиылған Қ. ш. және олармен байланысты түрлі кен байлықтары (тұздар, [[гипс]], ангидрит, көмір) көп. Мыс., [[Маңғыстау облысы|Маңғыстау обл-ндағы]] Таушық қоңыр көмір кені юра кезеңіндегі Қ. ш-нен түзілген.<br />
''К. Табылдиев''
