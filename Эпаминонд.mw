'''Эпаминонд''' (б.з.б. 418 ж. ш. – 362, Мантинея маңы) – ежелгі грек қолбасшысы және саяси қайраткері. Б.з.б. 4 ғ-дың 70 – 60-жылдары (379 ж. Фивыда болған демокр. төңкерістен кейін) Пелопидпен бірге Фивы мемлекетін және демокр. негізде қайта құрылған Беотия одағын басқарды. Б.з.б. 371 ж. жаңа соғыс тактикасын қолданып, Левктры маңында спарталықтарды жеңді, одан кейін Беотияның Пелопоннеске жасаған шабуылдарына басшылық етті (б.з.б. 370/369 ж., 367 және 362 ж.) Соңғы жорықта өзі енгізген соғыс тактикасын дамыта отырып, Мантинея маңындағы шайқаста жеңіске жетті. Осы шайқаста өзі қазаға ұшырады.
