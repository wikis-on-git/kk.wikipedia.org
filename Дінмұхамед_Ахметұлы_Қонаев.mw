{{Infobox Biography
| subject_name   = Қонаев, Дінмұхамед Ахметұлы
| image_name     = dot.png
| image_size     = 
| image_caption  = 
| date_of_birth  = [[1912]] ж. [[қантар 12|қантардың 12-і]]
| place_of_birth = [[Верный]] ([[Алматы]])
| date_of_death  = [[1993]] [[тамыз 22|тамыздың 22-і]]
| place_of_death = [[Алматы]]
| occupation     = 
| spouse         = 
}}
'''Қонаев, Дінмұхамед (Димаш) Ахметұлы''' ([[1912]]—[[1993]]) — аса көрнекті мемлекет және қоғам қайраткері, үш мәрте [[Социалистік Еңбек Ері]], [[Қазақ КСР Ғылым академиясы]]ның академигі, техника ғылымының докторы, [[КСРО]] шет ел ордендері мен медальдарының иегері.

[[Алматы]] қаласында, қызметкерлердің отбасында өмірге келген. Орта мектепті бітіргенннен кейін, [[Қазақстан Өлкелік комсомол комитеті]] оны [[Мәскеу Түсті металл алтын институты]]на оқуға жібереді. Институтты ойдағыдай бітіріп, тау кен инженері мамандығын алған Д.Қонаев [[Балқаш мыс қорыту комбинаты]]ның Қоңырат руднигіне жұмысқа орналасып, онда бұрғылау станогының машинисі, цех бастығы, рудниктің бас инженері және оның директоры болып істейді.

Екінші дүниежүзілік соғысының қиын күндерінде ол тылдағы жұмысты ұйымдастыруда іскерлігімен көзге түседі. «Алтайполиметалл» комбинаты бас инженерінің орынбасары, [[Риддер]] руднигінің және КСРО қорғасын мырыш өнеркәсібінің ең ірі кәсіпорындарының бірі [[Лениногор кен басқармасы]]ның директоры қызметтерін атқарады. [[1942]]—[[1952|52]] жж. [[Қазақ КСР Министрлер Кеңесі]]нің төрағасының орынбасары болып қызмет етеді. Осында жүргенде Қазақстан ғалымдары оған зор сенім көрсетіп, оны [[Қазақ КСР Ғылым академиясы]]ның академигі және оның президенті етіп сайлайды. Тау кен ісі саласының ірі ғалымы Д.Қонаев республика ғылымының дамуы жолында зор еңбек сіңіреді. Ғылыми ұйымдық жұмыстарды жақсарту, ғылыми зерттеулердің негізгі салаларын білікті кадрлармен нығайту шаралары оның басшылығымен жүзеге асырылады.

Д.Қонаев [[1955]]—[[1960|60]] және [[1962]]—[[1964|64]] жж. [[Қазақ КСР Жоғарғы Кеңесі]]нің төрағасы, [[1960]]—[[1962|62]] және [[1964]]—[[1986|86]] жж. [[Қазақстан коммунистік партиясы]]ның Орталық комитетінің бірінші хатшысы болды. Ол Қазақстанның экономикасы мен мәдениетін өркендету жолына өзінің білімін, мол тәжірибесін және ұйымдастырушылық қабілетін аянбай жұмсай білді.

Ол бірнеше мәрте [[КСРО Жоғарғы Кеңесі]]нің депутаты болып сайланды. [[СОКП]] ның 19 съезінен бастап кейінгі съездерінің бәріне делегат болды. Парламент және партия делегациясын басқарып, әлденеше рет шетелдерде болып қайтты. [[1956]] ж. [[СОКП Орталық комитеті]]нің мүшесі.

Партияның 23 съезінде ол СОКП Орталық Комитетінің [[Саяси Бюросы]]ның мүшелігіне кандидат, ал 24 съезде мүше болып сайланды. [[КСРО Жоғарғы Кеңесі Президиумы]]ның және [[Қазақ КСР Жоғарғы Кеңесі Президиумы]]ның мүшесі болды.

Д.Қонаев өз заманының ұлы саясаткері бола білді. Ол билік басында болған уақыт қаншалықты күрделі, қарама қайшылықты болғанымен, елдің экономикасын, әлеуметтік саласын, ғылымын, ұлттық мәдениетін дамыту ісіне айтулы еңбек сіңірді. Түрлі деңгейдегі партия және кеңес қызметін атқара жүріп, Орталықтың өктем саясатының ығымен кете бермей, ел мүддесін, болашақ қамын да бір сәт естен шығарған жоқ. [[1960 жж.]] басында [[Хрущёв, Никита Сергеевич|Н.С. Хрущевтің]] озбырлығымен Өзбекстанға беріліп кеткен қазақ жерінің біраз бөлігін қайта қайтарып алуы соның айқын бір дәлелі еді.

[[1986]] ж. СОКП Орталық Комитетінің Бас Хатшысы болып [[Горбачёв, Михаил Серегеевич|М.С. Горбачевтің]] келуіне байланысты Д.Қонаев Қазақстан Компартиясы Орталық Комитетінің бірінші хатшылығынан босатылды. 18 минөт өткізілген пленумда орнына [[Ульяновск облысы]]нан [[Колбин, Геннадий Васильевич|Г.В. Колбин]] отырғызылды. Орталықтың жүргізіп отырған әділетсіз саясатына қарсы республика жастары өз қарсылықтарын білдіріп алаңға шықты. Бұл әйгілі [[Желтоқсан оқиғасы]]на ұласты.

Дінмұхамед Ахметұлы Қонаев Республика партия ұйымын басқарған ширек ғасырға жуық уақыт ішінде өзінің үлкен мәдениеттілігімен, иманжүзді ізеттілігімен танылып, халық дәстүрін жақсы білетін, тағылымы терең, ой өресі биік жан екенін көрсетті. Кейін мемлекет ісінен қол үзген кезде де ол білімдар білікті жан ретінде елде жүріп жатқан реформа бағыттарын, қоғамды демократияландыру қажет екенін терең сезініп, қолдай білді.

Өзі өмір сүрген күрделі уақыттың адал перзенті бола білген абзал азамат [[1993]] ж. [[тамыз 22|тамыздың 22-інде]], 82 жасқа қараған шағында кенеттен қайтыс болды.

{{KazakhPMs}}
{{Leaders CP of Kazakhstan}}

[[Санат:Қазақстанның саясаткерлері]]
[[Санат:1912 жылы туғандар]]
[[Санат:1993 жылы қайтыс болғандар]]

[[de:Dinmuhamed Kunajew]]
[[en:Dinmukhamed Konayev]]
[[ja:ディンムハメッド・クナーエフ]]
[[ru:Кунаев, Динмухамед Ахмедович]]
