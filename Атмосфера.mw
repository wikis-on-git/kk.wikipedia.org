'''Атмосфера''' — жердің ауа қабығы. Атмосфераның төменгі шекарасы жер беті болып табылады. Оның төменгі қабаты азот, оттегі мен сирек кездесетін көміртегінен, аргоннан, сутегіден, гелийден тағы басқа газдардан тұрады. Бұған су буы да араласады. Атмосфера түсінің көк болып келуі газ молекулаларының жарық сәуле шашуына байланысты. Жоғарылаған сайын атмосфера бірте-бірте сирей береді, қысымы төмендеп, оның құрылысы да өзгереді. 12 км биіктікке дейінгі атмосфераның төменгі қабатын тропосфера деп атайды. Тропосферада бұлт, жауын-шашын, жел және тағы басқа құбылыстар орын алып отырады. Тропосферадан жоғары 75 км биіктікке дейінгі қабат стратосфера деп аталады. Бұдан жоғары [[ионосфера]] қабаты орналасады.

Атмосфера - бүкіл әлемнің тіршілік тынысы. Атмосфера ауасының шекарасы болмайды. Ол жер шары халықтарының ортақ байлығы болғандықтан онын сапасы, тазалығы адамзат үшін ешнәрсеге теңгерілмейтін биосфераның құрамдас бөлігі. Онын массасы 5,157-1011 т. тең. Атмосфера бірнеше қабаттан — тропосфера, озон, стратосфера, мезосфера, термосфера және экзосферадан тұрады. Әрбір қабаттың өзіне тән атқаратын қызметі, газдық құрамы, тіршілік нышаны болады. Әсіресе, тропосфера мен озон қабатының тіршілік үшін маңызы ерекше.

Бүгінгі таңда атмосфера ауасының тазалық сапасы бұрынғы кезден нашарлауда. Оның негізгі себептері - ауаға адамның іс-әрекетінен болатын әр түрлі газдардың (ауаны ластағыш заттар) шығарылуы.

Негізінен атмосфераның тіршілік үшін маңызы өте зор. Атмосфера - бүкіл әлемді таза ауамен қамтамасыз ете отырып, тіршілікке кажетті газ элементтерімен (оттегі, азот, көмірқышқыл газы, аргон т.б.) байытады және Жерді метеорит әсерлерінен, күн және ғарыштан келетін түрлі зиянды сәулелерден қорғайды, зат және энергия алмасуларын, ауа райының қызметін реттеп, жалпы жер шарындағы тұрақтылықты үйлестіріп отырады. Бірақ та адам баласы үшін орасан зор пайдалы ауа бассейні соңғы жылдары күрделі өзгерістерге ұшырап отыр. Ең бастысы ауаның ластануы. Атмосфера ауасының сапалық күйінің көрсеткіштері оның ластану дәрежесі болып саналады. Егер атмосфера ауасында ластағыш заттардың шекті мөлшерлі концентрациясы қалыпты құрамнан асып кетсе, онда ауаны ластанған деп санайды.

Ластағыш заттардың негізгі көздері - өнеркәсіп, автокөліктер, зауыт, жылу энергетикасы, соғыс қаруларын сынау, космос корабльдері мен ұшақтар т.б. Жоғарыда аталған объектілерден атмосфераға түскен заттар ауа құрамындағы компоненттерінің қатысуымен химиялық немесе фотохимиялық өзгерістерге ұшырайды. Содан соң пайда болған химиялық өнімдер суға, жерге түсіп, барлық тірі организмдерді, ғимараттарды, құрылыс материалдарын бүлдіреді.

Атмосфера кұрамындағы оттегі мен көмірқышқыл газының тұрақты болуы жалпы ауа бассейінінің тепе-теңдігіне әсер етеді. Мәселен, оттегі тірі организмдер үшін тыныс алуды қамтамасыз ете отырып, топырақ пен судағы бүкіл химиялық реакцияға қатысады. Оттегі жетіспеген жағдайда жануарлар мен адамдар тұншыға бастайды. Оның өндіруші көзі - жасыл өсімдіктер әлеміндегі үздіксіз жүріп жатқан фотосинтез процесі. Көмірқышқыл газының да ауадағы шекті мөлшері көбейсе адамдар мен жануарлардың тыныс алуы нашарлайды. Сондықтан ауа құрамындағы негізгі екі газдың тепе-теңдік мөлшері қатаң сақталуы тиіс. Міне, осы жағдайлардан бүкіл әлемдік атмосфера экологиялық дағдарысқа ұшырап отыр. Ауаны ластауға жер шарындағы мемлекеттер өзінің экономикалық даму деңгейіне қарай түрліше үлес қосып отыр.

Атмосфера ауасын ластайтын заттардын мөлшері дүние жүзі бойынша жылына 200 млн. тоннага жетіп отыр. Ал оның кұрамы 20 химиялыкэлементтен тұрады. Соның ішінде коргасын мен мырыштың ауада таралуы жэне онымен адамдардын улануы жиі байқалуда. Олардың мөлшері ауада 0,0003 мг/м3 аспауы керек. Онын негізгі көзі - автокөліктер мен оған қолданылатын қорғасын аккумляторы. Жапония, Ирак т.б. елдерде осы заттармен адамдардың улануы жиі болатындықтан, қазір көптеген елдерде балық аулауда, мылтық оқтарына қорғасынды пайдалануды шектеп отыр.

Сондықтан ауаға зиянды заттардың шығарылуын реттеу, технологияны жетілдіру, өндіріске қалдықсыз және аз қалдықты технологияны енгізу мен шығарынды заттарды қайта өңдеп пайдаға асыру бүгінгі күннің қатаң талабы болмақ.

==Пайдаланылған әдебиеттер==
*Русско-казахский толковый географический словарь. Под общей редакцией академика АН КазССР, проф. С. К. Кенесбаева и кандидата филол. наук А. А. Абдрахманова. Алма-Ата, Изд-во «Наука», 1966, стр. 204. (Академия наук Казахской ССР. Институт языкознания. Сектор физической географии). Составители: Ж. Аубакиров, С. Абдрахманов, К. Базарбаев.

{{stub}}
[[Санат:Атмосфера]]

[[als:Atmosphäre]]
[[ang:Lyfthelm]]
[[ar:غلاف جوي]]
[[arz:الغلاف الجوى]]
[[az:Atmosfer]]
[[ba:Атмосфера]]
[[be:Атмасфера]]
[[be-x-old:Атмасфэра]]
[[bg:Атмосфера]]
[[bn:বায়ুমণ্ডল]]
[[br:Atmosfer (planedennoù)]]
[[ca:Atmosfera d'un cos celeste]]
[[cs:Atmosféra]]
[[cy:Atmosffer]]
[[da:Atmosfære (himmellegeme)]]
[[de:Atmosphäre (Astronomie)]]
[[en:Atmosphere]]
[[eo:Atmosfero (astro)]]
[[es:Atmósfera]]
[[fa:هواکره]]
[[fi:Planeettojen kaasukehät]]
[[fr:Atmosphère (astronomie)]]
[[ga:Atmaisféar an Domhain]]
[[gd:Àile]]
[[gl:Atmosfera]]
[[gv:Aeraght]]
[[he:אטמוספירה]]
[[hi:वायुमण्डल]]
[[hr:Atmosfera]]
[[ht:Atmosfè]]
[[hu:Légkör]]
[[hy:Մթնոլորտ]]
[[ia:Atmosphera]]
[[id:Atmosfer benda langit]]
[[io:Atmosfero]]
[[is:Andrúmsloft]]
[[it:Atmosfera]]
[[ja:大気圏]]
[[ka:ატმოსფერო (დედამიწა)]]
[[kn:ವಾಯುಮಂಡಲ]]
[[ko:대기]]
[[ku:Atmosfer]]
[[la:Atmosphaera]]
[[lb:Atmosphär]]
[[lmo:Atmusfera]]
[[lt:Atmosfera]]
[[lv:Atmosfēra]]
[[mk:Атмосфера]]
[[ml:അന്തരീക്ഷം]]
[[mr:वातावरण]]
[[mt:Atmosfera]]
[[ne:वायुमण्डल]]
[[nl:Atmosfeer (astronomie)]]
[[nn:Atmosfære]]
[[no:Atmosfære]]
[[nrm:Atmosphéthe]]
[[pa:ਵਾਯੂਮੰਡਲ]]
[[pl:Atmosfera]]
[[pt:Atmosfera]]
[[ru:Атмосфера]]
[[scn:Attimusfera]]
[[sco:Atmosphere]]
[[sk:Atmosféra (kozmického telesa)]]
[[sq:Atmosfera]]
[[sr:Атмосфера небеског тела]]
[[stq:Atmosphäre]]
[[sv:Atmosfär]]
[[te:వాతావరణం]]
[[tg:Атмосфера]]
[[th:บรรยากาศ]]
[[tl:Himpapawid]]
[[tr:Atmosfer]]
[[tt:Атмосфера]]
[[uk:Атмосфера планети]]
[[ur:کرۂ ہوا]]
[[uz:Atmosfera]]
[[vi:Khí quyển]]
[[wo:Jawwu ji]]
[[yi:אטמאספער]]
[[yo:Ojúọ̀run]]
[[zh:大气层]]
[[zh-min-nan:Tāi-khì-chân]]
[[zh-yue:大氣層]]
