'''Гольмий''', Но – элементтердің периодтық жүйесіндегі хим. элемент; лантаноидтарға жатады, ат. м. 164,93, ат. н. 67, балқу t 1470°С, қайнау t 2707°С, күмістей ақ түсті, менш. салм. 8,8 г/см3. Г-ді швед химигі П.Т. Клеве 1879 ж. ашып, оны [[Швеция]] астанасы Стокгольмнің (лат. ''Holmіum'') атымен атаған. Таза күйіндегі Г-ді 1958 ж. неміс ғалымы В.Ноддак алған. Г. иттрий, диспрозий, эрбий сияқты элементтермен бірге иттрий минералдары құрамында кездеседі. Г-ді бұл металдардан ажыратып алу үшін олардың тұздарын ерітіп оны кристалдандырады, бұл процесс көп рет қайталанады. Г. үш валентті түрлі қосылыстар түзеді, қосылыстары парамагнитті. Оның радиоактивті изотопы (166Но) аналит. химияда радиоактивті индикатор ретінде, өнеркәсіпте арнайы шыны жасау үшін, т.б. қолданылады.
{{Үлгі:Менделеевтін периодтык кестесі}}
[[Санат:Химиялық элементтер]]
