'''Нәрікбаев, Мақсұт Сұлтанұлы''' - Қазақстан Республикасы Жоғары Сот Кеңесінің төрағасы - Қазақ гуманитарлық заң университетінің ректоры. 


1940 жылдың 30-ші наурызында Алматы облысы, Талдықорған ауданы, Еркін аулында дүниеге келді. 

1958-1959 жылдары Украин КСР Днепродзержинск қаласының №8  техникалық училищесінде оқыды. 

1968 жылы С.М.Киров атындағы Қазақ мемлекеттік университетіне түсіп, 1974 жылы аталған университетті  заңгер мамандығы бойынша бітіріп шықты. 

1992-1993 жылдары Қазақстан Республикасының Аппараты мемлекеттік құқықтық бөлімінің сектор меңгерушісі және құқық қорғау органдары бөлімінің меңгерушісі қызметтерінде еңбек етті. 

1995 жылдың қазан айында мемлекет басшысының Жарлығымен ҚР Бас прокуроры, ал 1996 жылы маусым айында Қазақстан Республикасы Парламенті Сенатының шешімімен Жоғарғы сотының төрағасы болып тағайындалады. 

2001 жылы «Құқықтық Қазақстан үшін» атты қоғамдық бірлестік құрды. 2004 жылдың сәуір айында «Қазақстан демократиялық партиясының» құрылтай съезінде оның төрағасы болып сайланды. 

2002 жылдың желтоқсан айында Мақсұт Сұлтанұлы азаматтық қоғамды одан әрі демократиялау және дамыту жөніндегі ұсыныстарды әзірлеу жөніндегі тұрақты мәжілістің мүшесі болып тағайындалды. 

ҚР Президентінің 2003 жылғы 12 сәуірдегі «Қазақстан Республикасы Жоғарғы сот құрамындағы өзгерістер туралы» Жарлығымен Жоғарғы сот кеңесінің төрағасы болып тағайындалды. 

2004 жылдың желтоқсан айынан бастап ҚР Президенті жанындағы демократия мәселелері жөніндегі ұлттық комиссияның мүшесі. 

Халықаралық жоғары мектеп академиясының академигі. 
Отан алдындағы еңбектері үшін «Парасат» орденімен, 5 медальмен марапатталды.
 [[Санат:Қазақстан Президенті Әкімшілігі]]
