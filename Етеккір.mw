Қыздардың  екі [[аналық без|аналық безінің]]  әрбірінде мыңдаған [[аналық
жасуша]] бар. [[Жыныстық жетілу]] кезеңі
аяқталған соң, ай сайын аналық жасушалардың біреуі пісіп
жетіліп, аналық безде өнеді. ''Овуляция'' деп аталатын осы
процесс етеккірге 14 күндей уақыт калғанда болады. Егер
аталған аналық жасуша [[сперматозоид|сперматозоидпен]] “кездеспесе”, ол
құрып, жойылады. Ай сайын жүктілікке дайындалған
[[жатыр|жатырдың]]  ішкі қабаты қалыңдап, жұмсарады. Денеңіз
[[ұрықтану|ұрықтанудың]]  болмағанын сезінгенде, аналық жасуша мен
жатырдың ішкі қабаты етеккір (менструация) атты қанды
сұйықтық түрінде қынап арқылы денеден шығарылады. Әрине,
аналы жасушаны, ол өте ұсақ болғандықтан, аспапсыз көзбен
көруге болмайды. ''Етеккір мерзімі'' деп менструацияның  бірінші
күні мен келесі етеккірдің алдындағы соңғы күннің 
аралығындағы мерзімді атайды. Етеккір мерзімінің ұзақтылығы
үш аптадан бастап, 41 күнге дейін баруы мүмкін. Менструация
кезінде тазалық төсемдер мен [[тампон|тампондарды]], яғни мата
тығындарын қолдануға болады. Етеккір күндерін арнайы
күнделікте белгілеп тұрса, ол басталатын уақытты алдын
ала біліп тұруға болады. Дегенмен, әр әйелдің етеккір мерзімі өзгеше
болғандытан, оның  тұрақты болмауы да мүмкін. Гормондық
өзгерістер көңіл күйге өз әсерін тигізеді. Кейде, овуляция
барысында, өзіңізді жігерлі сезінсеңіз, етеккірдің алдында
кейде жыламсырап, қит етсе ашуланып, не ызаланып алуыңыз
да мүмкін. [[емшек|Емшегіңіз]] ісіңкіреп, бетіңізге [[безеу|безеулер]] шығатын да
уаыт болады. Етеккірі келетін әр әйел теориялық тұрғыдан
бала көтере алады. Ал әйел елу жасқа жакындағанда, етеккірі
тоқтап, ''менопауза'' деген мерзім басталады. Осы уақыттан
бастап, әйел екіқабат бола алмайды. Етеккірге жанға
бататын сырқау қабаттасса, немесе сол адамды басқа да мәселелер
алаңдатса, дәрігермен, әлде Жанұяны Жоспарлау
Қауымдастығы өкілімен ақылдасқан абзал.


[[Санат:Физиология]]
