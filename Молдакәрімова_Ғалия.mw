
== Молдакәрімова Ғалия ==
Ғалия Молдакәрімова Қапшағай қаласында 1956 жылдың бірінші шілдесінде туды. Ол шешесінің қазақтың және орыстың халық әндерін гитарамен сүйемелдеп орындауына қызығатын. Ғалияны әке-шешесі Күләш Байсейітова атындағы республикалық музыка мектебінде Терекбаевтың сыныбына береді. Кеңес Одағының әйгілі композиторы Арам Хачатурян 1974 жылдың 23 сәуірінде осы музыкалық мектепке келгенінде Ғалия орындаған П.И. Чайковскийдің «Ойлану» пьесасын тыңдай отырып, қазақтың қобыз аспабының сиқырлы, назды дыбыстылығын барынша ұнатты. Ғалияның әсем орындауына тәнті болған А.Хачатурян скрипкалық партияның бірінші таза бетіне: «Тамаша! Әдемі! Күшті! және Өте жақсы! Ғалия, бақытты бол», – деп жазды. Ғалия ұлы композитордың осылай жан-жақты мақтауына жүрегі жарылардай қуанды. Бұл оған ғұмырлық талисман орнында қымбат.Ғалия училищеден кейін музыкалық жоғары білімді Алматы кон-серваторияда алып, оны 1979 жылы тәмамдайды. Ол 1979 –  90 жыл-
дары Қазақ филармониясында соло-қобызшы «Отырар сазы» академиялық фольклорлық-этнографиялық халық музыка аспаптар оркестрінде қобызшылар тобын басқарды. Оның репертуарына қазақ халқының күйлері мен әндері, халық композиторларының шығармалары, сондай-ақ шетелдердің классикалық музыкалық туындылары молынан орын алды.
1990 жылы Ғалия Молдакәрімова Жапония еліне Қазақстанның алғы шептегі өнерпаздары – [[Бибігүл Төлегенова]], [[Қаршыға Ахмедияр]]ұлы, [[Әлібек Дінішев]], [[Айман Мұсақожаева]], [[Жәния Әубәкірова]], [[Нұржамал Үсенбаева]], Ғафиз Есімовтермен бірге қазақ халқының музыка өнерін көрсетіп қайтты. Осы жолы ол Қаршыға Ахмедиярұлының домбырада сүйемелдеуімен Ахмет Жұбановтың «Жез киік», Мұқан Төлебаевтың «Ойлану» пьесаларын бірлесіп орындады. Құрманғазының «Адай», «Балбырауын», «Сарыарқа» күйлерін Қазақстан композиторларының оркестрлік өңдеуімен орындады. 
Қазақстан Республикасының халық әртісі, профессор Ғалия Молдакәрімованың шәкірттері  –  А.Ысқақова, К.Мусаева, К.Стамбек, Б.Қасымова, Ш.Сақұрова, Ғ.Ноғайбаева, Ғ.Әбдрахманова  халықаралық Құрманғазы атындағы жарысқа қатысы. Олар республикалық оқу орындарында, концерттік ұжымдарда қызмет атқарып, қазақтың халық аспабында орындаушылықтарымен қазіргі дәуір музыка өнерінің жетістігіне үлестерін қосуда. Ғалия Молдакәрімованың ұстаздық және орындаушылық тәжірибесінен тәлім алған түлектері «Жігер» және «Шабыт» жастар байқауларының жүлдегерлері. Профессор Ғалия Молдакәрімова музыкалық мектептерге және жоғары оқу орындарына арналған кітаптардың авторы. Ол бірнеше рет Республикалық және Халықаралық жарыстардың әділқазы алқасының мүшелігіне кірген.
Әрі білімді ұстаз, әрі виртуозды орындаушы, профессор, Қазақстан Республикасының халық әртісі Ғалия Молдакәрімова бұл күндері музыка өнерінің шыңына өрлей түсуде

'''әдебиет'''

*Кожиров Б. "Қазақ елінің атақты музыка өнерпаздары" 2010г



<!-- Санаттар --> 

[[Санат:Қазақстанның халық әртістері]]
