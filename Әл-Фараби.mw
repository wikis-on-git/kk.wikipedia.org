{{Infobox_Philosopher
  |region = Түркі пәлсапасы
  |era = [[Орта ғасырлар]]
  |color = #B0C4DE
  |image_name = Alfarabi.jpg
  |name = Әбу-Насыр Фараби
  |birth = [[870]], [[Отырар]]
  |death = [[950]], [[Шам]] ([[Сүрия]])
  |school_tradition = [[Аристотелизм]]
  |main_interests = [[астрология]], [[математика]], [[логика]], [[саз]], [[табиғат ғылымдары]], [[социология]], [[пәлсапа]] 
  |influences = [[Ибн Сина]], [[Беруни]], [[Бозжани]], [[Омар Һайям]] 
  |influenced =  [[Аристо]], [[Аплатун]]
  |notable_ideas = 
  |image_caption = Әбу-Насыр Фараби 
}}
'''Фараби, Әбу-Насыр''' ('''Әбу-Насыр Мұхаммед ибн Мұхаммед ибн Тархан ибн Ұзлақ әл-Фараби ат-Түрки''') (870—950) — [[Аристо]]дан (Аристотелес) кейін дүниежүзі білімі мен мәдениетінің екінші ұстазы атанған данышпан, [[энциклопедист]] ғалым.

Туған жері [[Сырдария]] бойындағы ерте заманда түркі халықтарының орталығы болған [[Отырар]] қаласы. Отырарды арабтар «Фараб» деп атаған. Қай жерден шыққанын білдіру үшін ұлы ұстаз аты-жөніне өзінің туған мекенінің атауын тіркейтін сол заманның дәстүрімен Фараби аталған. [[Қашқари, Махмұд|Махмұд Қашқари]] «[[Диуани лұғат ат-түрк]]» атты еңбегінде Фараб қаласының түрікше аты «Қарышоқы» деп көрсетеді.

Әл-Фараби заманында бүкіл [[Орта Азия]] мен [[Түркістан]] [[Араб халифаты]]ның ықпалында болған. Соған байланысты қала халқы сауда-саттық мәселесінде [[Исләм]] қалыптасып, дамуына зор үлес қосқан [[араб тілі|араб]], [[парсы тілі|парсы]], [[түркі тілі|түркі]] тілдерін қатар қолданған. Соның ішінде рухани, ғылыми тіл [[араб тілі]] болған. Сондықтан осы қалада сауат ашып, осы қалада білімге, ғылымға деген құмарлығы оянған Әл-Фарабидің осы үш тілді жетік білуі заңдылық еді. Ол кейін білім-ғылым іздеп, көп жерді аралайды. Ақыры сол кезде әлемнің ғылым дүниесінің орталығы болған [[Бағдад]]қа келіп, сонда тұрақтап қалады. СОл кездің әйгілі ғалымдарымен кездесіп, олармен сырлас болады. [[Юнан тілі|юнан]], [[Латын тілі|латын]], [[Санскрит тілі|санскрит]] және басқа тілдерді үйренеді.

Ол өз заманындағы дамыған ғылым салаларының бәріне, өнеріне өзіндік үлес қосып, елеулі із қалдырады. Одан қалған ғылыми еңбектердің өзінің саны жүзден астам. Сол еңбектерді ғылым салаларына қарай бөлетін болсақ, олар мынандай: [[астрономия]], [[астрология]], [[математика]], [[логика]], [[саз]], [[медицина]], [[табиғат ғылымдары]], [[социология]], [[тілтану]], [[назым]], [[риторика]], [[пәлсапа]] болып келеді.

Өмірінің соңына қарай Әл-Фараби [[Мысыр]], [[Шам]], [[Халеб]] қалаларында болып, ақырында Шам шаһарына келіп, сонда тұрақтайды. Осында қайтыс болады. Оның денесі Шам шахарының Кіші қақпа (Баб ас-Сағир) жағындағы зиратқа қойылады.

Әл Фарабидің ісін жалғастырған, ғылымға берілген шәкірттері көп болған. Олардың ішінен, ең алдымен, Орта Азияның ұлы ғалымы [[ибн Сина|Әбу Әли ибн Сина]]ның (Авиценна) есімін атауға болады. Кейінгі кездегі шығыс ғалымдары оларды бөліп жармай «Қос Фараби» деп те атайды. Сондай ақ еңбектері ұлы ұстаз еңбектерімен сабақтасып жатқан ұлы ғалымдар [[Беруни]], [[Бозжани]], [[Омар Һайям]]дар да өздерін Әл-Фарабидің шәкірттеріміз деп есептеген.

[[20 ғ.]] екінші жартысынан бері қарай [[Қазақстан]] ғалымдары да ұлы ұстаздың бай мұрасын жинап, зерттеп тануға өз үлестерін қоса бастады. Қазір [[Қазақстан Ғылым академиясы]]ның кітапханасында Әл-Фарабидің елу шақты еңбегі бар. Олардың ішінде басқа тілге аударылмаған, ғалымдар арасында осы күнге дейін белгісіз болып келген: «Алмагеске түсініктеме», «Геометриялық сызықтар жасаудың әдістері», «Астрология», «Китаб әл-мусики әл-кабир» секілді әрқайсысы бір-бір ғылымның шыңын көрсететін аса ірі туындылары бар.

Мұның сыртында соңғы жылдары [[Қазақстан]]ның [[Иран]]да алғашқы Төтенше және Өкілетті елшісі болған ғалым [[Жолдасбеков, Мырзатай|Мырзатай Жолдасбеков]] тауып әкеліп, Алматыдағы Әл-Фараби атындағы ұлттық университеттің кітапханасына тапсырған Әл-Фарабидің қолжазбалары өз алдына бір пара қазына. Олардың көшірмесі (он үш қолжазба) бүгінде [[Еуразия ұлттық университеті]]нің Отырар кітапханасында сақтаулы.

{{stub}}

[[Санат:Пәлсапашылар]]
[[Санат:Қазақстан тарихы]]
[[Санат:870 жылы туғандар]]
[[Санат:950 жылы қайтыс болғандар]]

[[ar:أبو نصر محمد الفارابي]]
[[az:Əl-Fərabi]]
[[bn:আল ফারাবী]]
[[bs:Al Farabi]]
[[ca:Al-Fārābī]]
[[cs:Al-Fárábí]]
[[de:Al-Farabi]]
[[en:Al-Farabi]]
[[es:Al-Farabi]]
[[fa:ابونصر فارابی]]
[[fi:Al-Farabi]]
[[fr:Al-Farabi]]
[[gl:Al-Farabí]]
[[hr:Al Farabi]]
[[hu:Abú Naszr Muhammad al-Fárábí]]
[[id:Al-Farabi]]
[[it:Al-Farabi]]
[[ja:ファーラービー]]
[[ku:El-Farabî]]
[[la:Alpharabius]]
[[ms:Abu Al-Nasr Al-Farabi]]
[[nl:Al-Farabi]]
[[pl:Al-Farabi]]
[[ps:فارابي]]
[[pt:Al-Farabi]]
[[ru:Аль-Фараби]]
[[sk:Abú Nasr Muhammad al-Fárábí]]
[[sl:Al-Farabi]]
[[sv:Al Farabi]]
[[tr:Farabi]]
