
== Райбаев Зәуірбек ==
Зәуірбек Алматыда 13.2.1932 жылы туды.Қазақ елінің балет өнерінде оның орны аса биік. Ол балет солисі, балетмейстер, хореограф балетмейстерлік жолдардан жемісті өтті. Шебер ұстаздығымен талай жастарды балет сахнасына шығарды. Республиканың мемлекеттік сыйлығының лауреаты,  ҚР халық әртісі (1982 жыл). Дарындылықты әп-сәтте танитын Александр Селезнев Зәуірбекті Алматыдағы қазақ хореографиялық училищесіндегі өз класына алды.Училищеде онымен бірге Сара Көшербаева бірге оқыды. 1949 жылы Мәскеуде өткен Бірінші Бүкілодақтық методикалық конференцияда екі биші екінші орынды иеленді. Зәуірбек пен Сара «Раймондадан» және Е.Брусилловский-дің музыкасына жазылған «Балбырауынды» орындады. Олар алдағы жылдарда бір-бірінен үзілмес бишілік серіктестер болды.
Бұл өнер оқу орнын аяқтағасын ұлы ұстаз Зәуірбекті Ленинград-
тың Хореографиялық училищесіне жібереді. Мұнда А.Писарев, А.Бочарова, А.Пушкина, И.Бельский сияқты ұстаздардың жетекшілігімен жөнге қойылған мектептің сабақтарын тыңдады. Оқытушылар оның алғырлығына, тұлғасының сұлулығына, қимылдарының шымырлығына риза болды. Зәуірбектің балет айдынында жарық жұлдыз болатындығына күмәнсіз сенді. 1954 жылы оқуын аяқтады.Зәуірбек Молдағұлұлы 1954 – 58 жылдары Абай атындағы Қазақ мемлекеттік академиялық опера және балет театрының биші-солисі. Бұл жылдары театр репертуарындағы балеттерде басты партияларды П.И. Чайковскийдің «Аққу көлінде» – Принц, «Ұйқыдағы аруында» – Шурале, Л.Ф.Минкустың «Дон Кихотында» – Базиль, Ф.З.Ярулиннің аттас балетінде – Шурале, Р.М.Глиэрдің «Мыс салт аттысында» – Евгений, Б.В.Асафьевтің «Бахшасарай хауызында» – Вецлав пен Нұралы, Н.Тілендиев, Л.Б.Степанов және Е.В.Манаевтың «Достық жолыменінде» – Сабыр рөлдерін орындады. Зәуірбек Мол-дағалиұлының биші-солистік шебер техникасы, би орындаудағы сұлулық тазалығы, классикалық мәнерінің сезімтал музыкалығы таныла түсті. Ол әрбір партияда бір-біріне ұқсас емес өнерін паш етті. Концерттік жолда оның «Алтын бүркіт» биі асқақ бишілік өнер деп бағаланды. Хореография училищесінің шәкірттері Зәуірбек ағаның шеберлігіне қызығып, оның орындаушылық мәнеріне еліктеді. Ол рөлде Мәскеуде атқарылған Қазақ әдебиеті мен өнерінің онкүндігінде 1958 жылы бұл биді оның теңдессіз шеберлікпен орындаушылығы бағаланып, Кеңес Одағында оған үлкен танымалдық әкелді. Суретші В.Семизоров Зәуірбек Райбаевтың «Алтын бүркіт» биін орындау сәтін портрет етіп салып, көркемөнердің динамикалы шығармасына айналдырды. Бұл портрет Абай атындағы опера және балет театрының қабырғасында ілулі тұр.
Зәуірбек Райбаевтың биші-солистігіндегі жетістіктері 1958 жылы ҚазКСР еңбек сіңірген әртісі атағымен бағаланды, «Құрмет белгісі» орденімен марапатталды. 1957 – 58 жылдары екі дүркін жүлдегер атанды. 
Ол 1958 – 62 жылдары Мәскеу театралдық өнер институтында (ГИТИС) профессор Л.Лавровскийдің класында оқыды. Бұл дәстүрлі өнер институтында З.Райбаев орыстың балетмейстерлік ұлағатты ұстаздарынан, қайраткерлерінен ұқыптылықпен көзге түсті.ГИТИС-тегі оқу жылдары аяқталғасын З.Райбаевқа Алматы опера және балет театрының балетмейстерлігі, сәл кейінірек Бас балетмейстерлігі жүктелді. Театрда балетмейстерлікке жаңа толқындар – Д.Әбіров Б.Аюхановтар келді. Д.Әбіров ұлттық балеттік тақырыпта өзін танытса, біздің кейіпкеріміз бір актілік балетте дараланды, ал Болат Аюханов хореографиялық шағындылықта (миниатюрада) өзіндік із қалыптастырды. 
Зәуірбек Молдағалиұлының алғашқы сахнаға шығарған бір актілік балеттері – «Шопениана», «Францеска да Римни» және «Болеро».Зәуірбек Райбаетың шеберлік жолындағы табысының бірі – оның 1974 жылы Арам Хачатурянның «Спартак» балетін Алматы опера және балет театрында қоюы.Зәуірбек Райбаев Глазуновтың «Раймонда», С.Прокофьевтің «Ромео Джульетта», А.Хачатурянның «Спартак», Ғ.Жұбанованың «Хиросима», Т.Мыңбаевтың «Фрески» балеттер тізбегін сахнаға шығарды.  Әрбір балеттің хореографиясы ерекше сазды. Ол 1969 – 86 жылдары бірнеше рет Мемлекеттік ән және би ансамблінің директоры және көркемдік жетекшілігін атқарды, «Салтанат» ансамблін құрды. Бұл өнер ұжымы Қазақстан жастарының және Республикалық сайыстың жүлдегері атанды.Зәуірбек Райбаевқа 1982 жылы ҚР халық әртісі берілді. Ол ҚазКСР Жоғары кеңесінің құрмет грамотасымен, «Ерең еңбегі үшін» медальімен мараптталды. 1986 жылы оған ҚР-ның Мемлекеттік сыйлығы тапсырылды

'''әдебиет'''

*Кожиров Б. "Қазақ елінің атақты музыка өнерпаздары" 2010г



<!-- Санаттар --> 

[[Санат:Қазақстанның халық әртістері]]
