'''ҚОЛӨНЕР''', қолданбалы өнер – дәстүрлі тұтыну және сәндік бұйымдарын жасайтын ұсақ [[өндіріс]]. <br />
Қолөнершілер негізінен табиғи шикізаттарды пайдаланып, қарапайым еңбек құралдарының көмегімен көркем композиц. шешіммен тұрмысқа қажетті мүліктер, муз. аспаптар, қару-жарақ, құрал-саймандар жасайды. Әрбір Қ. туындысы өз заманының материалдық мәдениетінің үлгісі және халық талғамының, әлеум. қоғамдық жағдайының, діни сенімінің, салт-дәстүрінің нақтылы көрінісі.<br />
[[Қазақстан|Қазақстанда]] көшпелі [[Шаруашылық|шаруашылықтың]] қажетіне сай қолөнершілер [[мал]] ш-на керекті [[желі]], шылбыр, ноқта, [[бұршақ]], жүген, құрық, бұғалық, тұсау, өре, шідер, кісен, қада, ер-тұрмандар жасаумен шұғылданды. Олар құмнан, тастан, саздан құмыра, көзе, ыдыс-аяқ; мүйізден, сүйектен, [[мал]] мен [[аң]] терісінен, [[ағаш|ағаштан]] әшекейленген нақышты дүние-мүлік, [[домбыра]], [[қобыз]], [[сыбызғы]], [[Шаңқобыз|шаңқобыз]] сияқты музыка аспаптарын; [[Темір|темірден]], [[Мыс|мыстан]] қылыш, найза, қанжар, айбалта, күрзі секілді құрал, қару жасады. Қазақ халқының Қ-нде [[киіз үй]] жабдықтарын, ағаш төсек жасау, түйін түю, ши орау, кесте тігу, өрмек тоқу, киіз басу, сондай-ақ моншақ, білезік, сақина, сырға, алқа, шолпы сияқты зергерлік бұйымдар жасау кең дамыды; қараңыз [[Қазақ қолөнері]].<br />
Әдебиет: 
* Артамонов М.И., Сокровища саков, М., 1973; 
* Арғынбаев К., Қазақ халқының қолөнері, А., 1987.
<br />
''С. Беққұлова''
