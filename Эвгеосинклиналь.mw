'''Эвгеосинклиналь''' (грек. eu – жақсы, толығымен, geo – Жер және синклиналь) – геосинклиналь жүйенің магмалық өнімдерге қаныққан және біршама қозғалмалы ішкі бөлігі. Э. бір бағыттағы белдемдер түрінде жүздеген және мыңдаған км-ге созылып жатады. Оның төм. жағы офиолиттермен астасады, ал жоғ. жағы граувак құрамды сынықты қыртыстар, кремнийлі, жанартаутекті, т.б. қабаттарға ұласады. Э-дар мен миогеосинклинальдар қосылып ортогеосинклинальдарды құрайды. Э-дың дамуы күрделі құрылымды континенттік қыртыстар мен қатпарлы белдемдердің түзілуімен аяқталады. Э-де платина кентастары, хромның, темірдің, полиметалдардың, асбестің, т.б. кен орындары кездеседі.
