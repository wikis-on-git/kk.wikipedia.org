[[Ғалиакберов Нажиб Закирұлы]] (29.11.1909, [[Солтүстік Қазақстан облысы]] [[Петропавл қаласы]] – 11.9.1985, [[Алматы]] қаласы) – ауыл шаруашылық ғылым кандидаты (1944). [[Алматы зоотехникалық-малдәрігерлік институты]]н (1932, қазіргі [[Қазақ ұлттық аграрлық университеті]]) бітірген. 1934–51 ж. Қазақ мал өсіру ғылыми-зерттеу институтында аға ғылым қызметкер, бөлім меңгерушісі, директордың ғылыми жұмыстар жөніндегі орынбасары, 1951–64 ж. [[Бүкілодақтық ауыл шаруашылық академия]]сының Қазақ бөлімшесінде сектор меңгерушісі, 1964 жылдан өмірінің соңына дейін [[Қазақ КСР]]-і А. ш. мин-лігінде бөлім бастығы қызметтерін атқарды. Қазақтың сиыры мен қалмақтың герефордтық бұқасын будандастыру арқылы ет алуға бағытталған «Қазақтың ақбас сиырын» шығарғаны (1930–50) үшін бір топ ғалымдармен бірге [[КСРО Мемлекеттік сыйлығы]]мен иеленді (1955). Ғалиакберов 3 рет «[[Құрмет Белгісі]]» орденімен марапатталған.
