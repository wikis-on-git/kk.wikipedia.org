Айманов, Кенжәлі (1.1.1917, [[Батыс Қазақстан облысы]] [[Бөрілі ауданы]] [[Жәнібек ауылы]] – 26.8.1974, [[Алматы қаласы]]) – мемлекет қайраткері, КСРО Педогогика Ғылымдар Академиясының корреспондент мүшесі (1971). ҚазПИ-ді (1937, қазіргі ҚазҰПУ) бітірген. 2-дүниежүз. соғысқа қатысқан. ҚазПИ-де кафедра меңгерушісі (1960–63), Қазақ КСР-інің Оқу-ағарту министрі (1963–71), Респ. Жоғары және арнаулы орта білім министрі (1971–74) қызметтерін атқарды. А-тың негізгі ғыл-зерт. жұмыстары жоғары сынып оқушыларының автоматика, телемеханика, электроника элементтерін меңгеру мәселелеріне арналған. Ленин, Еңбек Қызыл Ту ордендерімен, бірнеше медальдармен марапатталған.

Шығ.: Атомная энергия и ее использование, А.-А., 1959; Физика и автоматика. Пособие для учителей, А., 1963.

[[Санат:Қазақстан тұлғалары]]
