ЖАНДАЕВ Мұқатай (1.2.1916, Солт. Қазақстан обл. Тимирязев ауд. [[Фрунзе]] а. – 20.6.1998, Алматы қ.) – геогр. ғыл. докт. (1970), проф. (1971), Қазақ КСР-інің еңбек сің. ғыл. қайраткері (1984). 2-дүниежүз. соғысқа қатысқан. [[Воронеж]] пед. ин-тын бітірген (1948). Қазақстан ҒА-ның Геол. ғылымдар ин-тының кіші ғыл. қызметкері (1948–53). 1953 жылдан өмірінің соңына дейін ҚазМУ-дың (қазіргі ҚазҰУ) доценті, кафедра меңгерушісі болды. Негізгі ғыл. еңбектері аймақтық геоморфология, неотектоника, сай-жыра эрозиясы, сел мәселелеріне, геоморфол. картаға түсіру әдістеріне арналған. Өзен және өзен аңғарларының пайда болуы жөнінде жаңа теория ұсынды. Жер бедерінің шағын пішінді өлшемдерін анықтайтын геогр. әмбебап аспап құрастырды. Бұл аспаппен далалық жағдайда геогр. нысандардың әр түрлі параметрлерін, тік және көлбеу бұрыштарды, беткейлердің биіктігі, құламасы мен экспозициясын, шағын ойыстардың, өзен мен аңғардың кемерлерін, ағаштың биіктігін, малтатас, қойтастардың көлемін, сонымен бірге жергілікті геогр. ендіктерді, Күннің көкжиектен биіктігін, салыстырмалы биіктіктерді анықтауға болады. [[1-дәрежелі Отан соғысы]], 3-дәрежелі [[Даңқ]] ордендерімен және медальдармен марапатталған.
