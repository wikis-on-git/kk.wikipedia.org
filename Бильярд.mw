'''БИЛЬЯРД''', биллиард (''франц. bіllard, bіlle — шар'') — арнайы үстелде шарлармен ойналатын ойын. Бильярдтың отаны Үндістан және Қытай саналады. Еуропада 16 ғ-да, Ресейде Петр І-нің тұсында пайда болған. Үстел шұғамен қапталған, жақтауларында (борттарында) шар түсетін қалтасы бар 6 ұяшығы (лузасы) болады. Ойын үш, бес не он алты шармен ойналады. Нөмірленген шарларды ұяға кимен (ұз. 1,5 м таяқ) ұрып түсіреді. Бильярд ойынының “Американка” (лузаға бірінші болып 8 шар түсірген ойыншы жеңеді), “Пирамида” (70 ұпай жинаған ойыншы жеңеді), т.б. түрлері кең тараған. Дүниежүз. және құрлықтық чемпионаттар 19 ғ-дың соңынан бері өткізіліп келеді.
