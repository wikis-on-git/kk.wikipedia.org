'''КӘРІМОВ Мұрат Әбділхайұлы''' (18.4.1931 ж.т., қазіргі Батыс [[Қазақстан]] обл. Сырым ауд. Жымпиты а.) – мед. ғыл. докт. (1972), проф. (1973). [[Алматы]] мемл. мед. ин-тын (1954, қазіргі Қазақ ұлттық мед. ун-ті) бітірген соң осы ин-тта [[аспирант]], ассистент (1954–60), [[Қазақ]] онкология және радиология ғыл.-зерт. ин-тында аға ғыл. қызметкер, лаборатория меңгерушісі (1960–83), ғыл.-клиник. жұмыстар жөніндегі директордың орынбасары (1983–84). Қазақстан Денсаулық сақтау мин-лігі Өлкелік патология ғыл.-зерт. ин-тының директоры (1984–85) қызметтерін атқарды. Негізгі ғыл. еңбектері токсикология және онкология мәселелеріне арналған. 2 өнертабыстың авторы.
