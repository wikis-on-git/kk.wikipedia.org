[[ӘСЕТ ПЕН КӘРІБАЙ АЙТЫСЫ]] — шамамен [[1905]] ж. [[Тарбағатай]] тауының түстік жағында өткен айтыс. А. дәстүрлі екі ру ақындарының бұл айтыста жалпы адамгершілік, әділдік, жомарттық сияқты мәселелер айтылып үлкен тәрбиелік мәні бар деңгейге көтерілген. Сондықтан ол өткірлігімен, тілінің шұрайлылығымен, ой тереңдігімен ерекшеленетін көркем дүние ретінде қазақ әдебиетінің тарихына енді. Кәрібай ақын туралы толымды дерек жоқ. Бірақ Қаракерей тайпасынан екендігі, осы күнгі Шығыс Қазақстан обл. [[Ақсуат]] маңында өмір сүргендігі белгілі. Айтыстың Қ. Шәменовтың Е. Ахметовтен жазып алған нұсқасы “Айтыс” жинағында (1964, 1-т., 173 — 175-б.) жарияланған. Бір нұсқасын А. Қилыбаевтан ақын, журналист [[Қ. Алтынбаев]] жазып алған. Әсет шығармаларының жинағына (1988) [[Т. Жағыпаров]] (1929 ж. туған) нұсқасы енгізілген.
[[Б. Әбілқасымов]]
