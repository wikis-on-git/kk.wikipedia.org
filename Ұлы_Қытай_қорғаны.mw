'''«Ұлы Қорған»''' — [[Қытай]]дың [[Миң]] әулеті ([[1368]]—[[1644]]) тұсында салынған құрылыс.

«Ұлы Қорғанның» шығысы [[Ляудұң]]ның [[Жолбарыс тауы]]нан басталып, батысы [[Гансу]]дағы [[Жяйүйгуан]]ға дейін барады, жалпы ұзындығы 6700 km артық. [[7 ғ. бзб]] дәуірден бастап [[17 ғ.]] дейінгі 1000 жылда, жиыны 10 патшалық әулеті құрылыс салып, осы қорғанды жасаған.
 
[[Бейжің]], [[Хыбый]], [[Шанши]], [[Гансу]] сияқты жерлердегі қорғанның орташа биіктігі 7-8 m, қорған үстінің кеңдігі 4-5 m. Қорған үстінде бақылау және атқылау қарауылы бар. Қорғанды бойлай, белгілі аралыққа белгі отын жағатын тұғыр орнатылған. Жау нышаны байқала қалса, күндіз түтін салып, түнде от жағып бір-біріне әскери белгі беретін болған. Осыған негізделіп «Ұлы Қорғанның» жәй қорған емес, өткел аузы, әскерлер тұрағы, от жағатын тұғыр түгел қамтылған әскери қорғаныс жүйесі екендігін білеміз.

Қорғанды салғанда, көбінесе, кірпіш жинап, тас қалаған, шыңдап дуал түйген.

== Чу ==
Ең ертедегісі [[656 бзб]] ж. немесе одан көп бұрын салынған. Бұл [[Қытай]] тарихында [[Чұн-чиу дәуірі]]не тура келеді. Қытайдың орта және терістік бөлігінде көптеген ұсақ мемлекеттер болған, соның ішіндегі [[Чу]] елі жаудан қорғану үшін осы қорғанды салған. Әне содан бастап әр қайсы мемлекет қорған салып, қорғаныс орнатқан. Жасаған қорғандарының бірнеше жүз km ұзындығынан 1,­2 мың km дейін жеткен.

== Чин ==
[[221 бзб]] ж. Чин әулеті патшасы — [[Чин Шыхуаң]] [[Қытай]]ды бірлікке келтіреді. Солтүстіктегі көшпенді [[ғұндар]]оңтүстікке жасаған шапқыншылығын бөгеу үшін, патша солтүстікте салынған ішінара қорғандарды бір-біріне тұтастыру бұйрығын түсіреді. Ол тұстағы қорғанның жалпы ұзындығы 5000 km жеткен әрі сол тұстан бастап «Ұлы Қорған» деп атала бастаған.

== Хан ==
[[Хан]] патшалығы ([[206 бзб]]-[[220]]) тұсында, [[қытайлар]] мен [[ғұндар]] арасында үнемі соғыс болып тұрады да, Хан патшалығы «Ұлы Қорғанды» батысқа қарай соза түсіп, жалпы ұзындығын мөлшермен 10 мың km жеткізеді. Бұл хандықтар тарихындағы ең ұзын қорған есептелінеді. Хан патшалығының бұлай істеуі, жаңа ашылған «Жібек Жолын» қорғау үшін де еді.

[[1987]] ж. «Ұлы Қорған» дүние мәдениетінің мұрағатына кіргізілді.

[[Санат:Қытай]]
[[Санат:Әлем кереметтері]]
