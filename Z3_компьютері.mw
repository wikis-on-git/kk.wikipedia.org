<!-- Is the following img to be uploaded and included in the article? --Wernher -->
<!-- http://irb.cs.tu-berlin.de/~zuse/Konrad_Zuse/img/Rechner_Z3_1.jpg          -->
[[Image:Z3 Deutsches Museum.JPG|thumb|250px|Zuse Z3 компьютерінің қазіргі заманда жасалған үлгісі. Неміс мұражайы («Deutsches Museum»), [[Мүнхен]]]]
[[Цузе, Конрад|Конрад Цузенің]] '''Z3''' компьютері — ең алғашқы [[бағдарлама]]лы, толығымен аутоматикалы есептеу машинасы. Осы есептеу машинасының қасиеттері ([[шартты тармақтау]] қасиетімен бірге) [[компьютер]]дің нақты не екенін анықтау мақсатына қолданылған. Z3 есептеу машинасында 2000 [[реле]] болған, [[тактілік жиілік|тактілік жиілігі]] ~5&ndash;10&nbsp;[[һерц]]ке, ал [[сөз (компьютер ғылымы)|сөз ұзындығы]] 22&nbsp;[[бит (компьютер ғылымы)|битке]] тең болған<ref>{{
cite book 
|last=Zuse |first=Konrad |authorlink=Konrad Zuse |title=Der Computer ? Mein Lebenswerk |edition=3rd ed. |date= |year=1993 |publisher=Springer-Verlag |location=Berlin |language=German |id=ISBN 3-540-56292-3 |doi = |pages=p. 55
}}</ref>. Есептеулер [[екілік сан|екілік]] [[жылжымалы үтір]]дің қолданылуымен жүргізілген.

Есептеу машинасы [[1941]] жылы бітірілді. [[1941]] жылғы [[мамырдың 12]]-сінде ол  DVL (Deutsche Versuchsanstalt für Luftfahrt, яғни Алмания авиациялық тәжірибе институты) ғалымдардының алдында көрсетілді.<ref>[http://www2.tu-berlin.de/alumni/parTU/00dez/zuse.htm Technische Universität Berlin - Rechenhilfe für Ingenieure], Essay on Zuse (in German) - [[Technical University of Berlin]]</ref> Бұл есептеу машинасы 1944 жылы Берлиннің бомбылауы кезінде қирады. Сақталған жобалар бойынша 1960 жылдары Zuse KG компаниясы жұмыс істейтін сондай екінші машина жасап шығарды, ол қазір Неміс мұражайында сақтаулы тұр. 1998 жылы Z3-тің [[Түринг талаптары]]на сай келетіні дәлелденді.

Z3-ті Үшінші Рейхте Алмания авиациялық тәжірибе институты аэродинамикалық есептеулер жүргізу үшін қолданды.<ref>http://www.crash-it.com/crash/index.php?page=73</ref>.

== Z3-тің басқа ерте компьютерлермен салыстырылуы ==

Цузенің Z3-інің тиімді есептеуіш құрылғы болып шығуының себебі көбінесе онда екілік жүйенің қолданылуымен түсіндіріледі. Сандардың екілік жүйесін содан шамамен 3 ғасыр бұрын [[Лейбниц, Готтһолд Уилһелм|Лейбниц]] ойлап шығарған болатын. Ағылшын математигі [[Буль]] кейінірек оны өзінің [[Буль алгебрасы|алгебрасын]] дамыту үшін қолданды. [[1937]] жылы [[Массачусетс технологиялық институты]]нда жұмыс істейтін [[Шаннон, Клод|Клод Шаннон]] Буль алгебрасын электронды релелермен байланыстыру туралы тың мақала жазды. Соған қарамастан Цузе (ол Шаннонның еңбегі туралы бідмеген болатын) осы ойларды бірге құрастырып, бағдарламамен жұмыс істейтін Z3 есептеу машинасын құрастырды.
		 	
«Бағдарламалы» компьютердің алғашқы түрі 1830-шы жылдары [[Бәббидж, Чарлз|Бәббидж]] ұсынған «[[аналитикалық машина]]» болатын.
		 	
[[ENIAC]] компьютері АҚШ-та Z3-тен 5 жылдан кейін жасалды. ENIAC-та релелердің орнына [[электронды лампы]]лар қолданылды. Z3-те релелер қолданылды, ал электронды лампылар қолдану туралы ұсынысқа қаржы бөлінбеді. ENIAC-та ондық санақ жүйесі, ал Z3-те екілік санақ жүйесі қолданылды. [[1948]] жылға дейін ENIAC-ты бағдарламалау үшін оның ішкі құрылымын өзгертіп отыру керек болатын. Ал Z3 бағдарламаларды таспадан оқыды (іс жүзінде — тесіктер жасалған целлулоид таспадан). Бүгінгі компьютерлер [[электронды лампы]] немесе [[реле]]лерге емес, [[транзистор]]ларға негізделген.

Z3 бағдарламаны сақтау үшін сыртқы таспаға мұқтаж болған. Қазіргі компьютерлердегідей ішкі компьютерлдік жады 1948-1949 жылдары ғана пайда болды. Ал Конрад Цузе сонау 1936 жылы ішкі жадыны патенттемек болған еді, бірақ оның патент талабы қабылданбады.

{{Early computer characteristics}}

== Тағы қараңыз ==
*[[Атанасофф-Берри компьютері]]
*[[Colossus компьютері|«Colossus» компьютері]]
*[[ENIAC]]
*[[Harvard Mark I]]

== Сілтемелер ==
<div class="references-small">
<references/>
</div>

== Сыртқы сілтемелер ==
*[http://irb.cs.tu-berlin.de/~zuse/Konrad_Zuse/en/Rechner_Z3.html Берлин Техникалық университетіндегі Z3 беті]
*[http://ed-thelen.org/comp-hist/Zuse_Z1_and_Z3.pdf Konrad Zuse?s Legacy: Z1 мен Z3 компьютерлерінің архитектурасы] (PDF)

{{Konrad zuse computer}}

{{DEFAULTSORT:Z03}}
[[Санат:Екінші Дүниежүзілік соғыс кезіндегі Алмания техникасы]]
[[Санат:Электромеханикалық компьютерлер]]
[[Санат:Алғашқы компьютерлер]]

[[az:Konrad Tsuze]]
[[cs:Z3]]
[[da:Z3]]
[[de:Zuse Z3]]
[[el:Z3]]
[[en:Z3 (computer)]]
[[es:Z3]]
[[fi:Z3]]
[[fr:Zuse 3]]
[[he:Z3]]
[[id:Z3]]
[[it:Z3 (computer)]]
[[ja:Zuse Z3]]
[[pl:Z3]]
[[ru:Z3 (компьютер)]]
[[sv:Z3]]
