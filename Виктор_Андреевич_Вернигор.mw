[['''ВЕРНИГОР Виктор Андреевич''']] (5.1.[[1930]] ж.т., Шығыс Қазақстан обл. Көкпекті ауд.) – а. ш. ғыл. докт. (1969), проф. (1971). Қазақстан А. ш. академиясының акад. (1991), Қазақстан ҒА-ның акад. (1996). Алматы зоотех.-малдәрігерлік ин-тын (1952, қазіргі Қазақ ұлттық агр. ун-ті) бітірген. Қазақ мал. ш. ғыл.-зерт. ин-тында аспирант, аға ғыл. қызметкер, ин-т директорының ғыл. жұмыстар жөніндегі орынбасары, мал азықтандыру бөлімінің меңгерушісі (1952–69), Солт. мал ш. ғыл.-зерт. ин-тының (1969–78) және Қазақ мал ш. технологиясы ғыл.-зерт. ин-тының (1978–93) директоры, ал 1993 жылдан осы ин-ттың мал азығын дайындау технологиясы бөлімінің меңгерушісі қызметтерін атқарады. 1969 ж. [[«Силосование кукурузы, корнеплодов и бобовых культур и рациональное использование силоса в кормлении сельскохозяйственных животных»]] деген тақырыпта докт. дисс. қорғады. Оның негізгі ғыл. еңбектері мал азығы технологиясына арналған. Ол азықты сүрлемге салу кезіндегі термиялық, биохим. және микробиол. процестердің өзара байланысын, тиімді параметрлерін тапты. Мұның нәтижесінде азықты сүрлемде аминқышқылдардың барынша мол шоғырлануын қамтамасыз ететін [[белоктың гидролитикалық ыдырауы]] жақсы жүреді, аминсіздендірілу процесі тежеледі. В-дың жетекшілігімен малға азық дайындаудың технологиясы жетілдірілді. Ол алғаш рет Қазақстанда [[қызылша]], [[асқабақ]], [[картоп]], [[жер алмұрты]] ([[топинамбур]]), т.б. дақылдардан малға құрама сүрлем дайындаудың технологиясын жасады. В. Қазан революциясы, [[Еңбек Қызыл Ту]], [[«Құрмет Белгісі»]] ордендерімен және [[медальдармен марапатталған]].
