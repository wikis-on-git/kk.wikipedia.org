'''Эвен Тілі''' (өзд. атауы – ламут тілі) – эвен халқының тілі. Ресей Федерациясындағы Охота т. жағалауында қоныстанған. Эвенкі мен негидаль тілдерімен қоса Э. т. Алтай тіл тобы ішіндегі тұңғыс-маньчжур тілдері шоғырының солт. тобына жатады. Э. т. шығыс, батыс және орт. болып үш говорға бөлінеді. Әдеби тілі шығыс говорына негізделген. Граммат. құрылымы жағынан жалғамалы тілге жатады. 18 дауыссыз және 20 дауысты фонемадан тұрады. Еріндік, езулік, үндестік заңының ықпалы басым. 13 септік жалғауы, тәуелдік жалғауының күрделі жүйесі қалыптасқан. Етістіктің 15 түрі, 6 етіс, 6 есімше, 8 көсемше формалары бар. Э. т-нің лексикасынан саха, юкагир және коряк тілдерінің әсері байқалады. Қазіргі Э. т-нде орыс тілінен енген сөздер көптеп кездеседі. Жазуы 1931 жылдан латын, 1936 жылдан кириллицаға негізделген.
