[[Image:Shaybani.jpg|right|thumb|200px|Мұхаммед Шайбани. [[Камаль ад-Дин Беһзад]]тың салған суреті.]]

'''Әбу'л-фатһ Мухаммад''', кейінгі ғасырларда '''Шайбани хан''' деген атпен белгілі (өмір сүрген жылдары — шамамен [[1451]] — [[1510]]), [[өзбектер]]дің [[хан]]ы (1500-10 жылдары). Ол түрлі өзбек тайпаларының басын біріктіріп, олардың [[Мауараннахр]]да үстемдікке қол жеткізулеріне себепші болды. Ол [[Шыңғыс хан]]ның  немересі [[Шайбан]]нан өрбіген [http://www.britannica.com/ebc/article-73654 ұрпағы] болатын,  сондықтан ол [[Темір әулеті]]н билікті заңсыз тартып алған әулет деп қарастырды.

Өзінің атасы [[Әбілқайыр хан]]ның саясатын жалғастыра отырып, 1500 жылы [[Темір әулеті]]н биліктен тайдырып, өздерінің астанасы [[Самарқанд]]тан қуып шығып болған болатын. Ақсақ Темірдің ұрпағы, [[Моғол империясы]]ның негізін қалаушы [[Бабур]]ға қарсы бірнеше рет жеңімпаз жорық ұйымдастырды. [[1505]] жылы ол [[Самарқанд]]ты қайта басып алып, [[1507]] жылы Темір әулетінің оңтүстік астанасы [[Ғерат]]ты да қолға түсірді. Шайбани [[1506]] жылы [[Бұқара]]ны да басып алып, [[Шайбанид империясы]]ның негізін қалады. 1508-09 жылдары ол солтүстіктегі жерлерге көп рет басып кіріп, [[Қазақ хандығы]]ның жерлерін шапты. Алайда ол 1510 жылы [[Қасым хан]] бастаған [[қазақтар]]дың қалың қолынан ойсырай жеңілді.

[[Персия]]ның [[Сафауид әулеті]]нен шыққан шахы [[І-ші Ысмайыл]] Шайбанидің күшеюінен қауіптеніп, өзбектерге шабуыл жасады. [[1510]] жылғы [[Мерв шайқасы]]нда Мұхаммед Шайбанидің әскері жеңіліп, оның өзі қашпақ болғанда қаза тапты. Ысмайыл Мұхаммедтің денесін бөлшектеп, түрлі жерлерге жөнелтіп жіберді де, оның бассүйегін алтынмен қаптатып, шарап ішетін ыдыс жасатып алды.

Шайбанидің қаза тапқан кезінде өзбектер бүкіл [[Мауараннахр]]ды, яғни [[Әмудария]] мен [[Сырдария]] өзендерінің аралығын иемденіп отырған еді. Самарқандты Бабурдан тартып алғаннан кейін Шайбани Бабурдың қарындасы Ханзада Бегімге үйленді. Осы некеге келісім бергені үшін Бабурға Самарқандтан кетуге рұқсат берілді. Шайбанидің опат болғанынан кейін І-ші Ысмайыл Ханзада Бегімге және оның ұлына азаттық сыйлап, Бабурдың өтінішімен оларды оның қасына жіберді. Осы себеппен Шайбанидің тағын оның өз ұлы емес, аталас туыстары иемденді. Олардың ұрпақтары Бұқараны 1598 жылға дейін, ал [[Хорезм]]ді (ол кейінірек [[Хиуа]] деп атала бастады) 1687 жылға дейін биледі. 

== Сыртқы сілтемелер ==
* [http://www.deremilitari.org/resources/sources/baburnama.htm Бабурдың қолға түсуі және оның Самарқандтан айырылуы (1501)]
* [http://www.artoflegendindia.com/details/PABAA043/ Бабурдың Ханзада Бегіммен қайта табысуы]

[[Санат:Туған жылы белгісіздер|Шайбани, Мұхаммед]]
[[Санат:1510 жылы қайтыс болғандар|Шайбани, Мұхаммед]]
[[Санат:Моңғол хандары|Шайбани, Мұхаммед]]
[[Санат:Өзбекстан тарихы|Шайбани, Мұхаммед]]

[[de:Mohammed Scheibani]]
[[en:Muhammad Shaybani]]
[[es:Muhammad Shaybani]]
[[fa:محمد شیبانی]]
[[fr:Muhammad Shaybânî]]
[[ru:Мухаммед Шейбани]]
[[ur:محمد شیبانی خان]]
[[uz:Shayboniy]]
[[zh:穆罕默德·昔班尼]]
