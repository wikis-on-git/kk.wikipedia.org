'''Гляциология''' – ''қатты күйдегі атмосфералық жауын-шашынның жиналуы мен түрленуі нәтижесінде құрлықта пайда болған жылжымалы табиғи мұздарды зерттейтін ғылым.'' Г. мұздықтардың ерекшеліктерін, даму заңдылықтарын, құрамын, физ. қасиеттерін, кеңістікке таралуын зерттейді. Г. ғылымының тарихы [[Швейцария]] жаратылыстанушысы О.Соссюрдің (1740 – 99), «Альпіге саяхат» (1779 – 96) атты еңбегінен басталады. Одан кейін Л.Агассис, А.Гейм, Х.Рейд, А.И. Воейков, В.Ф. Ошанин, Б.А. Федченко, т.б. ғалымдардың еңбектерінде мұздықтар туралы жалпы ғыл. ұғымдар тұжырымдалып, жеке мұздықтарға сипаттамалар берілді. 20 ғ-дың басынан Г-лық зерттеулердің көлемі өсті, әдістері ([[фотограмметрия]], аэрофототүсірім, сейсмик. барлау, термиялық бұрғылау, ғарыштық зерттеу, т.б.) жетілдірілді. Жаңа мұздықтар картаға түсірілді, Жер шарындағы мұздықтарды зерттеу үшін халықар. геофиз. жылдар, халықар. мұздықтар комиссиясы ұйымдастырылды. Г. Қазақстанда 20 ғ-дың 20-жылдары қалыптасты. Мұздықтардың негізгі массасы республиканың оңт. мен шығысындағы тау жоталарында шоғырланған. 1957 – 59 ж. Қазақстан гляциологтары Халықар. геофиз. жылдың бағдарламасы бойынша КСРО ҒА-ның ғыл.-зерт. ин-ттарымен бірлесе отырып зерттеулер жүргізді. Осы және кейінгі зерттеулердің нәтижелері 36 томдық «Гляциологиялық зерттеулер материалдарында», 11 бөлімнен тұратын «Қазақстандағы гляциологиялық материалдарында», көптеген монографияларда жарияланды. 1964 – 74 ж. Қазақстан ҒА Геогр. секторының (1983 жылдан Геогр. ин-ты) гляциологтары Қазақстанның бүкіл таулы өлкелеріндегі мұздықтар каталогтарын құрастырды, соның негізінде республикадағы таулы мұз басудың тұңғыш картасы жасалды. Қазақстанда 2700-ден астам мұздықтар бар, олардың жалпы аум. 2033 км2, көл. 100 км3-ге жуық.
