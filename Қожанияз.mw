'''ҚОЖАНИЯЗ''', '''''Қатынқала''''' – 19 ғ-дағы бекініс орны. Қ. [[Қызылорда]] қ-нан 115 км жердегі ортағасырлық [[Жент]] қ-ның солт.-батысында, Майлыөзек өз. жағасында болған. <br />
Оны 1961 ж. Хорезм археол.-этногр. экспед. (жетек. С.П. Толстов) зерттеген. Қазіргі орны 6 га жерді алып жатыр. Орт. бөлігіндегі биікт. 4 м төбешік іргелі құрылыс орны болды. <br />
Қ-дың сыртқы қабырғалары дөңгеленте салынып, шеті Майлыөзек арнасына тіреледі. Көне дуалының қалыңд. 2 м, биікт. 8 м шамасында болған. Бекініс айналасында терең ор қазылған. Бекініс кейбір деректер бойынша, 1830 ж. Аққыр тауы маңындағы және Жаңадария мен Қуаңдария өз. бойындағы елді басқару үшін салынған. Оны Хиуа бегі Қожанияз басқарып тұрғандықтан, бекініс те соның атымен аталса керек. 1840 ж. бекініс қоқандықтардың қол астына уақытша қараған. 1847 ж. Жанқожа Нұрмұхамедұлы өз жасағымен Қ. бекінісін талқандаған.
