'''ИНДЕРБОРАТ КЕНІ''', [[Атырау облысы]]ның Индер ауданында, Индербор кентінің шығысында 18 км жерде орналасқан. Аумағы 250 км2. Кен орны 1932 ж. ашылып, 1934 жылдан өндіріліп келеді. Индерборат кенінің тектоникалық құрылымы – [[Каспий]] теңізіне жанасқан ойпат. Кен Индер тұз күмбезінде орналасқан. Тұз күмбезі Кеңгір тұз алабының (ерте пермь кезеңі) бір құрылымы болып табылады. Бор [[минерал]]дары [[тұз]] қабаттарында түзілген. Кен денелері линза, қабат, ұя пішіндес. Олардың тереңдігі 50 – 65 м. табиғатта бораттың 85-тен астам минералдары анықталған. Негізгілері: борацит, гидроборацит, галит, аширит, индерборит, индерит, инионит, пандермит, бишофит, т.б. минералдардан тұрады. Бор қышқылының мөлшері 5 – 29%. Индерборат кені ірі борат кендерінің қатарына жатады. Кенді «Индербор» АҚ игеруде.
