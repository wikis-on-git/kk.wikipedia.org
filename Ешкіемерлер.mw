'''Ешкіемерлер''' (Varanidae) — кесірткелердің бір тұқымдасы. Ірі келеді, кейбіреулерінің ұзындығы 3 метрге жетеді. Тілі де өте ұзын, жыландікі тәрізді айыр келеді. 32 түрі бар, олар көбінесе тропикалық, субтропикалық және аздап Шығыстың қоңыржай бөліктерінде де болады. Ешкіемерлер насекомдармен ғана емес, сонымен қатар кесірткелермен, жыландармен, тышқандармен, құстардың балапандарымен де қоректенеді. Негізгі түрлері: Ніл ешкіемері, — ала ешкіемерге ұқсас, ұзындығы 170 см. Африканың өзен суларында кездеседі. Ала ешкіемер — Оңтүстік Азияның тоспа су жағаларында, Малай архипелагында және Солтүстік Австралияда болады. Ұзындығы 3 м, түсі қара, арқасында дөңгелек сарғыш теңбілдері бар. Сұр ешкіемер — бұл Солтүстік Африкада, Оңтүстік Азияда және бұрынғы КСРО-ның Түркменстан, Өзбекстан, Оңтүстік Қазақстан жерлерінде болады. Ұзындығы 1,5 м, інде тіршілік етеді. Ұрғашысы құмға 10—20 жұмыртқа салады.

==Тағы қараңыз==

==Пайдаланылған әдебиеттер==
*Т. Мұсақұлов, ОРЫСША-ҚАЗАҚША ТҮСІНДІРМЕЛІ БИОЛОГИЯЛЫҚ СӨЗДІК І-том ҚАЗАҚМЕМЛЕКЕТБАСПАСЫ, Алматы — 1959, Редакциясын басқарған: Биология ғылымының докторы профессор Т. Дарқанбаев

{{stub}}

[[Санат:Бауырымен жорғалаушылар]]
