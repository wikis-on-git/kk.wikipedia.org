     '''ЕСЕПТЕУ ОРТАЛЫҒЫ''' – [[ЭЕМ-ның]] көмегімен әр түрлі [[ақпараттарды]] жинайтын, [[сақтайтын]] әрі өңдейтін және [[ғыл.]], [[экон.]], басқару, [[инж.]], т.б. мәселелерді шешу кезінде күрделі әрі көлемді [[есептеу]] жұмыстарын орындайтын, сондай-ақ ЭЕМ-нің бағдарламаларын зерттейтін және жасайтын, дайындайтын арнайы [[ұйым]] (кәсіпорын) не оның жеке бөлімшесі. Е. о. өзінің атқаратын қызметіне қарай ұжымдық түрде пайдаланылатын Е. о., басқарудың [[автоматтандырылған]] жүйесінің құрамына енетін Е. о., есепке алуесеп беру құжаттамаларын өңдейтін орталықтар, т.б. болып ажыратылады. Жұмыс [[көлемі]] мен өңдейтін ақпараттың сипатына қарай Е. о-ның құрамына өнімділігі әр түрлі ЭЕМ-дер енеді. Жеке жағдайларда Е. о-ның құрамына, негізінен, [[динамик.]] процестерді модельдеуге арналған [[аналогтық]] [[есептеуіш]] машиналар (мыс., [[ракетаның]] ұшуын немесе [[энергет.]] жүйесінің жұмысын басқару үшін) ендіріледі. Е. о-ның басқа түріне есепке алу, статист., [[бухгалтерлік]] ақпараттарды өңдеуге арналған есептеу ст. жатады. Өңделетін ақпарат көлемінің тұрақты түрде көбейіп отыруы Е. о-ндағы есептеуіш машиналардың санын арттырып, [[компьютерлерді]] бір-бірімен байланысқан жергілікті желілер түрінде пайдалануды қажет етеді.
