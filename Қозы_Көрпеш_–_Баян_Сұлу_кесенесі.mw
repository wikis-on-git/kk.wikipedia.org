'''ҚОЗЫ КӨРПЕШ – БАЯН СҰЛУ МАЗАРЫ''' – 10 – 11 ғ-ларда тұрғызылған сәулет өнері ескерткіші. <br />
[[Шығыс Қазақстан облысы|Шығ. Қазақстан обл.]] [[Аягөз ауданы|Аягөз ауд.]] Таңсық а-на таяу, Аягөз өз-нің оң жағалауында орналасқан. <br />
Мазар туралы алғаш жазған акад. И.П. Фальк (1771). 19 ғ. 30-жылдары В.Федоров, 40-жылдары А.И. Шренк, [[Уәлиханов Шоқан|Ш.Уәлиханов]] (1856), Н.А. Абрамов (1858), М.Путинцев (1863), Орт. Қазақстан [[Археология|археол]]. экспед. (жетек. [[Марғұлан, Әлкей Хақанұлы|Ә.Марғұлан]]) зерттеген (1952). <br />
Мазар табаны төрт бұрышты таған түрінде (сырт жағынан ауд. 7,107,10 м, ішкі жағынан 3,383,38 м), жоғары қарай сүйірленіп, күмбезделіп өрілген, биікт. 11,65 м. Еденінен күмбезіне дейінгі биікт. 4,35 м. Қабырғасы [[гранит]] қалақ тастан сабан аралас балшықпен қаланған, қалыңд. 1,86 м. Кірер есігі шығысқа қаратылған. Қ. К. – Б. с. м-ның жанында төрт тас мүсін болған. Олардың нобайын 1771 ж. Г.Волошин, 1856 ж. Ш.Уәлиханов қағаз бетіне түсірген. Тас мүсіндерде үш әйел мен бір ер адам бейнеленген. Халық арасындағы аңыз бойынша, үш әйелдің бірі – Баян сұлу, екіншісі – сіңлісі Айғыз, үшіншісі – апасы Айтаңсық; ер адам – Қозы болса керек. <br />
Қазір бұл тас мүсіндер жоғалып кеткен. А.Н. Белослюдовтың мәліметіне қарағанда, екі тас мүсін [[Германия|Германияға]] әкетілген. Ел ішіндегі аңыз-әңгімеде Қ. К. – Б. С. м-н және оның жанындағы тас мүсіндерді Сарыбайдың інісі Тайлақ би жасатқан деп айтылады. <br />
Әдебиет: <br />
* Марғұлан Ә., Қозы Көрпеш – Баян сұлу кешені, А., 1994; 
* Қазақ өнері: энциклопедия, А., 2002.
''Г. Сабденова''
