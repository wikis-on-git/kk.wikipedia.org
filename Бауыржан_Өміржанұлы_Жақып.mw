ЖАҚЫП Бауыржан Өміржанұлы (1.5.1963 ж.т., [[Шығыс Қазақстан обл]]. Абай ауд. Аққора а.) – ақын, филол. ғыл. докт. (2004), проф. (2007), Қазақстан Журналистика академиясының акад. (2006) және ҚР Жоғары мектеп ұлттық ғыл. академиясының корр. мүшесі (2007), [[ҚазМУ]]-дың журналистика ф-тін (1985, қазіргі ҚазҰУ) бітірген. ҚазМУ-да стажер-зерттеуші (1986–88), ассистент (1988–91), аға оқытушы (1991–94), деканның орынбасары, кафедра меңгерушісі (1995–2001, 2008–09), журналистика ф-тінің деканы (2001–08) қызметтерін атқарды. 2009 жылдан «Қазақ энциклопедиясының» бас директоры. [[Семей]] мемл. ун-тінің құрметті проф. (2009). «Қазақ публицистикасының қалыптасу, даму жолдары» деген тақырыпта докт. дисс. қорғады.  Оның ғыл. жұмыстарының негізгі бағыты – қазақ көркем әдебиеті мен журналистикасындағы пубицистика жанрының қалыптасуы,  дамуы, теор. және шығарм. мәселелері. Ж. 200-ден астам ғыл. еңбектің авторы. Қазақстан Жазушылар (1990), Журналистер (1998) одақтары және ҚР-ның «Дарын» мемл. жастар (1999) сыйлықтарының лауреаты.
