'''Сібір татарлары''' ([[татар тілі|татарша]] ''Себер татарлары; Seber tatarları'') - тарихтан алып қарағанда түркі тайпа тобынан шығып, жергілікті тайпалық топтармен араласып кеткен этникалық топ. [[Батыс Сібір]] татарлары деп бұрмаланып аталады (мұның астарында жалпы түркі тайпалары деген ұғым жатыр). Мындай топтарға бөлінеді: тобыл, барабин, есіл, тарлықтар және т.б. Бұлай аталу себептері орналасқан жерлерінің атауларына байланысты. Есіл өңіріндегі татарлар ежелгі уақыттан бері солтүстік жағалауға қоныстанған, яғни, Түмен, Есіл өңірінің татарлары. Бұл көп тайпалы этникалық топ болып табылады, оларға үстем болғандар ескіден [[керей]], [[қыпшақ]] және [[найман]]дар, кейіннен [[арғын]]дар. Орта ғасырда, мысалы, осы жерде керейлердің ерте кездегі феодалдық бірлестігі - Саргач княздігі болды. Тайбұға әулетінен шыққан оның әміршілері ұзақ уақыт бойы Батыс Сібір мен Есіл өңірін жаулап алуға Шыңғыс ұрпағы шайбанилермен бақталас болған. Тайбұға әулетінен шаққан соңғы түркі ханы Сейтекті орыстың әскер басы тұтқынға түсіріп, [[Мәскеу]]ге жөнелткен. Саргач Есіл өңірінің хандығы жойылды, ал Сібір хандығының құрамындағы Түмен-Есіл өңірі Ресейдің құрамына қосылды. Есіл бойының көптеген ру-тайпалары төңкеріске дейін Солтүстік Қазақстан жерінде көшіп жүрді және туыстас қазақ пен татарлардың араларына сіңісіп кетті. [[Түмен облысы|Түмен]], [[Омбы облысы|Омбы]] және [[Қорған облысы|Қорған]] облыстарында қалып қойған бұрынғы Сібір татарларының көпшілігі өздерін [[қазақтар|қазаққа]] жатқызады. Ал [[қызылжар]]дық татарлардың бір бөлігі керісінше өздерін Қазан Поволжьесінен шыққанбыз деп қате ойлайды. Іс жүзінде олар Есіл өңірі тайпаларының тікелей ұрпақтары болып табылады.

[[af:Siberiese Tartare]]
[[az:Sibir tatarları]]
[[cv:Çĕпĕр тутарĕсем]]
[[en:Siberian Tatars]]
[[fi:Siperian tataarit]]
[[mk:Сибирски Татари]]
[[ru:Сибирские татары]]
[[tr:Sibirya Tatarları]]
[[tt:Себер татарлары]]
[[uk:Сибірські татари]]
[[zh:西伯利亞韃靼人]]
