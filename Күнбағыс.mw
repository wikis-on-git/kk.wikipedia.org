'''Күнбағыс''' (күн гүлі) - өсімдік. 

Европалықтар тұңғыш рет күнбағысты Американы ашқан кезде Мексиканың кең байтақ жазықтарынан көрген. Олар күнбағысты Еуропаға бұдан төрт жүз жыл бұрын алып келді. Оны «күн гүлі» деп атады. 

Ал  Ресейде күнбағыс осыдан үш жыл бұрын(?) пайда болды. Алғашында оны бақтарға сән үшін өсірген. Ол кезде күнбагыстың ұсақ себеттері – гүл шоқтары көп болган. Бірақ көп ұзамай күнбағыс ұрықтарының, яғни дәндерінің жеуге жарамды тәттілігін байқап, оны бақшаларда да өсіретін болған. 1830 жылы Воронеж гөбернесінің Алексеевқа слободасынан шыққан басыбайлы шаруа Бокарев күнбағыс дәнінен сығып май алуға болатынын табады. 

Қазір күнбағыс – біздегі ең кең тараған майлы дақыл. Біздің еліміз Мексикадан келген  «күн гүлінің» екінші отына айналды. Күнбағыс далалық қара топырақты өңірге – Молдавиядан Алтайға дейін егіледі. 

Әрине, ол өзінің жабайы арғы тегіне аздап қана ұқсайды. Мәдени күнбағыстың себеті ірі. Онда 7 мыңға  тарта дән болады. Сонымен бірге мәдени күнбағыстың  сабағы 4 метрге дейін жетіп, оның жуандығы білектей болып өседі.
 
Үй тұрмысында ол дәнін шағып жейтін шекілдеуік болып қалып отыр. Бірақ күнбағыстың беретін басты нәрсесі – оның жақсы майы. Күнбағыс дәнінен май сығып алғаннан кейін  одан күнжара қалады. Күнжараны жылқы, сиыр, қойлар жейді. Сабағын турап, булап шошқаға береді. Себетін кептіреді де ұнтақтайды, ол да – жақсы мал азығы. Күнбағыстың кейбір сорттарын  сүрлем үшін егеді. Бұл жағдайда оны дәні піспей тұрып көктей орады.


[[Санат:Күрделі гүлділер]]
