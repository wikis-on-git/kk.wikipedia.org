{{Infobox Biography
| subject_name   = Өтемісұлы, Махамбет 
| image_name     = dot.png
| image_size     = 
| image_caption  = 
| date_of_birth  = [[1804]]
| place_of_birth = [[Бөкей Ордасы|Ішкі Бөкей Ордасы]], қазіргі [[Батыс Қазақстан облысы]]ның [[Жәнібек ауданы]]ның [[Нарын құм]]ының Жанқұс жері
| date_of_death  = [[1846]] ж. [[қазан 20]] 
| place_of_death = Қараой өңірі, қазіргі [[Атырау облысы]]ның [[Махамбет ауданы]] 
| occupation     = [[Ақын]]
| spouse         = 
}}
'''Өтемісұлы, Махамбет''' ([[1804]] ж., [[Бөкей Ордасы|Ішкі Бөкей Ордасы]], қазіргі [[Батыс Қазақстан облысы]]ның [[Жәнібек ауданы]]ның [[Нарын құм]]ының Жанқұс жері. — [[1846]] ж. [[қазан 20]], Қараой өңірі, қазіргі [[Атырау облысы]]ның [[Махамбет ауданы]]) — қазақтың әйгілі ақыны, күйші композиторы, отаршылдыққа қарсы Исатай Тайманов бастаған көтерілісті (1836-1837) ұйымдастырушылардың бірі, осы көтерілістің жалынды жыршысы.

[[Байұлы]] ішіндегі [[Жайық-Беріш]]. Нәдір деген кісіден Мәлі (кейбір деректе Құлмәлі, Құлманияз деп айтылады) туады. Мәлінің қазақ әйелінен Өтеміс пен Шыбынтай, қалмақ әйелінен Қобылай туған. Өтемістен - он ұл, Шыбынтайдан - төрт ұл, Қобылайдан - үш ұл туып, Мәлі ұлдың өзінен он жеті немере сүйген адам. Бұл әулет Тайсойған құмындағы іргелі ауылдардың бірі. Атасы Құлмәлі, әкесі Өтеміс те өз заманында айтулы тұлғалар болған, Құлмәлінің тұқымынан би де, шешен де шыққан.

Махамбет өзінің барша болмыс қасиеттерімен көшпелілер арасындағы көсем тұлғалардың бірі. Ол өзі туып өскен өңірдің Қамбар батыр, Ер Тарғын, Сыпыра жырау, Асанқайғы, Қазтуған, Шалкиіз, Жиембет, Доспамбет сияқты біртуар тұлғаларының өлмес мұраларын көкірегіне тоқып өсті. Өзі өмір сүрген заманның ағымына жүйрік, қыр сырын жетік меңгерген, көзі ашық, көкірегі ояу, білімдар адам болған. Орыс, татар, араб тілдерін тәуір меңгерген. Мұны ол жазған хаттардан айқын аңғаруға болады

[[1836]]—[[1838|38]] ж. [[Тайманұлы, Исатай|И. Тайманұлы]] бастаған [[Исатай-Махамбет көтерілісі|шаруалар кетерілісінің]] жалынды жыршысы, қозғалысты ұйымдастырушылардың бірі.

Махамбет өзі [[Жәңгір-Керей хан|Жәңгір хан]]ның қудалауымен екі жыл түрмеде отырып, [[1831]] ж. қашып шыққан. Саналы өмірін патша өкіметінің отарлық саясатын жұзеге асырушы хан-сұлтандарға қарсы кекті жырлар толғайды, халықты күреске шақырады.

Көтеріліс жеңіліспен аяқтапғаннан кейін [[Жем]], [[Жайық]], [[Маңғыстау]], [[Хиуа]] елдерін сағалайды, жасақ жинап, көтерілісті жаңадан жандандыруғә күш салады. Бұл ниеті нәтижесіз болды, [[Бөкей ордасы]]нда қолға түсіп, [[Орынбор]]
түрмесіне қамалады. Тұтқыннан босағаннан кейінгі өмірін Кіші жүздің батыс бөлігіндегі ел ішінде өткізеді. Бірақ, Жәңгір хан өлген соң аға сұлтан болған Баймағамбет Айшуақұлының жалдамалыларының қолынан қаза тапты.

Махамбет — халықты патшалық, хандық өкіметке қарсы қарулы кетеріліске шақырған алғашқы қазақ ақыны. Оның бейнелі де жалынды негізінен Шалкиіз, Сыпыра, Доспамбет, Қазтуған сияқты батыр жыраулардың үлгісінде шығарылған көтеріліс туралы толғаулар. «Жәңгірге», «Баймағамбет сұлтанға» деген өлеңдерінде үстем тап өкілдерін бет-пердесін жырта шенесе, «Мұнар күн» өлеңінде ел басындағы ауыртпалықты күйзеле, ашына айтты. Исатай — ақынның кеп өлендерінің басты қаһарманы. «Тайманның ұлы Исатай», «Исатай деген ағам бар», «Исатай сөзі», «Тарланым», т.б. өлеңдерінде Исатайдың адамгершілігі, азаматтығы, батырлығы, қайсарлығы сипатталады.

Махамбет айтулы күйші, сазгер де болған. «Өкініш», «Қайран Нарын», «Жұмыр қылыш», «Терезе», т.б. күйлері күйтабаққа жазылды. Махамбет өлеңдері [[1908]], [[1912]], [[1925]] жж. [[Қазан (қала)|Қазан]], [[Орынбор]], [[Ташкент]] қалаларында жарық көрді. Шығармалары [[1939]]—[[1989|89]] жж. арасында 8 рет жеке кітап болып шықты, оқулықтар мен жинақтарға енді.

== Сыртқы сілтемелер ==
* [http://www.makhambet.freenet.kz/main-k.html Махамбет Өтемісовтың 200 жылдық мерейтойы]

[[Санат:Қазақ батырлары]]
[[Санат:Қазақ ақындары]]
[[Санат:Қазақстан саясаткерлері]]
[[Санат:Күйшілер]]
[[Category:Қазақ композиторлары]]
[[Санат:1804 жылы туғандар]]
[[Санат:1846 жылы қайтыс болғандар]]

[[en:Makhambet Otemisuly]]
[[ru:Утемисов, Махамбет]]
