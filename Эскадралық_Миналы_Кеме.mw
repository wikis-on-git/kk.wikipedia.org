'''Эскадралық Миналы Кеме''', Эсминец – қарсыластың ірі кемелері мен сүңгір қайықтарына торпедолық және артиллериялық соққы беруге, өз жағының ірі кемелерін теңізден өтуде және ұрыс кезіндегі қауіпсіздігін қорғауға, миналар қоюға және т.б. міндеттерді орындауға арналған соғыс кемесі. Алғаш рет 1-дүниежүз. соғыс қарсаңында пайда болды, ал 2-дүниежүз. соғыс жылдарында көптеген елдердің әскери-теңіз флотындағы ең көп кемелерге айналды. Қазіргі кезде Э. м. к-лердің салмағы, негізінен 2500 – 4500 т. ([[АҚШ]]-та кейбіреулері 8,5 мың т-ға дейін); жылдамд. сағатына 61 – 67 км-ге дейін, калибрі 130 мм-лік 2 – 4 зеңбірекпен, 2 – 4 құбырлы аппаратты торпедалы қарумен, сүңгуір қайықтар мен кемелерге қарсы ракеталы-зенитті қондырғылармен қаруланған; 1 – 2 тікұшақты алып жүре алады, радиолакац., гидроакуст. және т.б. аппараттармен жарақталған.
