'''ҚОҢЫРАУ''' – музыкалық аспап. <br />
Ертеде Қ-дың әр түрлі үлгілері діни жораларда, салт-дәстүр рәсімдерінде қолданылғаны жөнінде көптеген деректер кездеседі. Қ-лар тот баспайтын сапалы жез, мелхиор т.б. металдан жасалады. Кейде сыртына жұқалап [[алтын]], [[күміс]] жалатылады. Мұндай Қ-лар еліміздің әр өңірінде жүргізілген археол. қазбалардан табылды. Қ-ды арнайы жеңіл таяқшамен соғып ойнайды. Қ-дың ең кішкене үлгісін ел ішіндегі өнерпаздар [[домбыра]], [[қылқобыз]], нарқобыз секілді аспаптардың басына, шанақ ішіне таққан. Мыс., [[Абай]] әнші Әлмағамбетке арнап қоңыраулы [[домбыра]] жасатқан. Белгілі коллекционер, өнертанушы Б.Сарыбаевтың жеке коллекциясында сирек кездесетін “Қоңыраулы асатаяқ” аталатын көне аспап бар. Ал [[шаңқобыз]] аспабында ойнайтын қыз-келіншектер шағын Қ-ды саусаққа іліп ойнайтын болған.
Қазақтың халық музыка аспаптары мұражайында Қ-дың 7 дыбыстық жүйеге лайықталған нұсқалары бар. Қ-ды “Сазген”, “Отырар сазы”, т.б. өнер топтары пайдаланып жүр.<br />
''З. Жәкішева''
