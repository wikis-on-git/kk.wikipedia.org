{{Infobox National Military
|country=Қазақстан
|name=
|native_name=Қазақстанның Қарулы күштері
|image=[[Сурет:Kaz zvezda.png]]
|caption=Қазақстанның Қарулы күштерінің рәмізі
|image2=
|caption2=
|founded=1992
|current_form=
|disbanded=
|branches=Ground Forces<br>Air and Air Defense Forces<br>Naval Force<br>Border Services<br>Republican Guard
|headquarters=
<!-- Leadership -->
|commander-in-chief=
|commander-in-chief_title=
|minister=
|minister_title=
|commander=
|commander_title=
<!-- Manpower -->
|age=18; minimum age for volunteers N/A (2004)
|conscription=Two years
|manpower_data=[[2005]] est.
|manpower_age=
|available=3,758,255
|available_f=3,822,845
|fit=2,473,529
|fit_f=3,168,048
|reaching=173,129
|reaching_f=168,697
|active=
|ranked=
|reserve=
|deployed=
<!-- Financial -->
|amount=$175 million (FY01)
|percent_GDP=1.5% (2006 est.)
<!-- Industrial -->
|domestic_suppliers=
|foreign_suppliers=
|imports=
|exports=
<!-- Related aricles -->
|history=
|ranks=
}}
'''Қазақстанның Қарулы Күштері''' — [[Қазақстан|Қазақстан Республикасының]] әскери құрылымы әскери басқару органдарын, Қарулы Күштердiң түрлерiн, арнайы әскерлердi, тыл, әскери оқу орындары мен ғылылыми мекемелердi қамтиды.

Соғыс уақытында құрамына қорғаныс министрлігіне қарайтын әскер түрлерiнен басқа Iшкi iстер министрлігінiң iшкi әскерлерi, Ұлттық қауiпсiздiк комитетiнiң шекара қызметi және басқа да әскерлерi, республикалық «Ұлан», азаматтық және аумақтық қорғанысты басқару мен құру органдары кiредi.

«Қазақстан Республикасының қорғанысы мен Қарулы Күштері туралы» Қазақстан Республикасының Заңы, 5-тарау, 18-тармағы бойынша:
<blockquote style="border: 1px solid blue; padding: 0.5em 0.8em;">
Қарулы Күштер агрессияға тойтарыс беруге, Қазақстан Республикасының аумақтық тұтастығы мен егемендігін қару-жарақпен қорғауға, мемлекеттік және әскери объектілерді күзетуге және қорғауға, әуе кеңістігін күзетуге, сондай-ақ Қазақстан Республикасы бекіткен халықаралық шарттарға сәйкес міндеттерді орындауға арналады.
</blockquote>
«Қазақстан Республикасының қорғанысы мен Қарулы Күштері туралы» Қазақстан Республикасының Заңы, 4-бабы бойынша:
<blockquote style="border: 1px solid blue; padding: 0.5em 0.8em;">
Қарулы Күштер, басқа да әскерлер мен әскери құралымдар Әскери доктринаға және Қарулы Күштерді қолдану жоспарына сәйкес қорғаныс саласындағы міндеттерді орындайды.
</blockquote>
 
== Бейбiт кезеңдегі міндеттері ==
Республика Қарулы Күштерiне бейбiт кезеңде мынандай негiзгi мiндеттердi орындау жүктелген:
* әскери күштi, жауынгерлiк даярлықты қамтамасыз етiп, басқару органдары мен әскерлердi ел iшiндегi қақтығыстарды, ҚР-ның мемлекеттік шекарасында немесе аумағының шегiнде туған кез келген заңсыз қарулы күш көрсетудi тұмшалап, тойтара алатын деңгейде ұстау;
* әуе кеңiстiгiн күзету, сондай-ақ, мемл. шекараның жедел-стратег. тұрғыда маңызды өңiрлерiн жабу;
* маңызды әскери нысандарды күзету;
* елдiң кез келген ауданында жағдайды тұрақтандыру жөнiндегi батыл iс-қимылға әзiр болу;
* халықар. мiндеттемелерге сәйкес бiтiмгершiлiк және өзге де операцияларға қатысу.

Бұл мiндеттердi орындауды Қарулы Күштер ҚР-ның басқа да әскерлерi мен әскери құрылымдарымен өзара тығыз iс-қимылда жүзеге асырады. Бұл ретте ҚР Ұлттық қауiпсiздiк комитетiнiң шекара қызметiне құрлықта, теңiзде, көлдерде және өзге де су айдындарында мемлекет шекараны күзету мен қорғау, сондай-ақ, лаңкестiкке (террорға), қару мен есiрткi саудасына қарсы күреске қатысу жүктеледi.

== Өңірлік қолбасшылықтар ==
Өңірлік қолбасшылықтар 2003 жылы құрылған.

=== «Астана» өңірлік қолбасшылығы ===
«Астана» өңірлік қолбасшылығы [[Ақмола облысы|Ақмола]], [[Қарағанды облысы|Қарағанды]], [[Қостанай облысы|Қостанай]] және [[Солтүстік Қазақстан облысы|Солтүстік Қазақстан]] облыстарының әкімшілік шекарасында орналасады. Қолбасшылық штабы [[Қарағанды]] қаласында орналасқан.

Өңірлік қолбасшылық құрамына орталық бағынысты бөлімдер мен Әуе қорғанысы күштері әскерлерінен басқа аумақтық бөлініс шегінде орналасқан әскери бөлімдер кіреді.

«Астана» өңірлік қолбасшылығы — Қарулы Күштер Жоғарғы Бас қолбасшысы Ставкасының резерві.

=== «Шығыс» өңірлік қолбасшылығы ===
«Шығыс» өңірлік қолбасшылығы [[Шығыс Қазақстан облысы|Шығыс Қазақстан]] және [[Павлодар облысы|Павлодар]] облыстарының әкімшілік шекараларында орналасқан. Қолбасшылық штабы [[Семей]] қаласында орналасқан.

Өңірлік қолбасшылықтың құрамына Әуе қорғанысы күштерінің орталық бағыныстағы бөлімдері мен әскерлерін қоспағанда, аумақтық бөлініс шегінде орналасқан әскери бөлімдер кіреді.

=== «Батыс» өңірлік қолбасшылығы ===
«Батыс» өңірлік қолбасшылығы [[Батыс Қазақстан облысы|Батыс Қазақстан]], [[Ақтөбе облысы|Ақтөбе]], [[Атырау облысы|Атырау]] және [[Маңғыстау облысы|Маңғыстау]] облыстарының әкімшілік шекараларында орналасқан. Қолбасшылық штабы [[Атырау]] қаласында орналасқан.

Өңірлік қолбасшылықтың құрамына Әуе қорғанысы күштерінің орталық бағыныстағы бөлімдері мен әскерлерін қоспағанда, аумақтық бөлініс шегінде орналасқан әскери бөлімдер кіреді.

Өңірлік қолбасшылықтың негізгі міндеті — [[Каспий теңізі]]нің қазақстандық секторында Қазақстан Республикасының мемлекеттік шекарасына, аумақтық тұтастығына, егемендігі мен экономикалық мүдделеріне қол сұғылмауын қамтамасыз ету.

=== «Оңтүстік» өңірлік қолбасшылығы ===
«Оңтүстік» өңірлік қолбасшылығы [[Алматы облысы|Алматы]], [[Жамбыл облысы|Жамбыл]], [[Оңтүстік Қазақстан облысы|Оңтүстік Қазақстан]] және [[Қызылорда облысы|Қызылорда]] облыстарының әкімшілік шекараларында орналасқан. Қолбасшылық штабы [[Тараз]] қаласында орналасқан.

Өңірлік қолбасшылықтың құрамына Әуе қорғанысы күштерінің орталық бағыныстағы бөлімдері мен әскерлерін қоспағанда, аумақтық бөлініс шегінде орналасқан әскери бөлімдер кіреді.

«Оңтүстік» өңірлік қолбасшылығының негізгі міндеті — елдің оңтүстік-шығыс шептерінде қауіпсіздікті қамтамасыз ету.

== Әскери доктринасы ==
Қазақстанның геосаяси жағдайы үлкен өзгерiстерге (экстремизм, шекараға таяу жерлерде әскери қақтығыстардың өршуi, жаңадан ядр. мемлекеттер пайда болуы, т.б.) ұшырауда.

2007 жылғы 21 наурызда Қазақстан Респуб­ликасы Президентінің №299 Жарлығымен мемле­кеттің әскери қауіпсіздігін қамтамасыз етуге, соғыс­тар мен қарулы жанжалдарды болдырмауға, Қарулы Күштерді, басқа да әскерлер мен әскери құралым­дарды дамыту мен қолдануға негіз қалаушы көз­қарастар жүйесін білдіретін Қазақстан Республи­касының жаңа Әскери доктринасы бекітілген болатын.

Әскери доктрина Қазақстан Республикасы Конституциясының негізгі ережелерін, Мемлекет басшысы жарлықтарының талаптарын, Қазақстан­ның 2030 жылға дейінгі даму стратегиясын, Ұлттық қауіпсіздік стратегиясын, Қазақстан Республика­сы­ның заңнамалық және өзге де нормативтік құқықтық актілерін, сондай-ақ Қазақстан қатысу­шысы болып табылатын халықаралық шарттарды нақтылайды. 

Әскери доктрина қорғаныстық сипатта, ол ұлттық мүдделерді қорғауды, елдің әскери қауіп­сіздігіне кепілдік беруді батыл шеше отырып, Қа­зақстан Республикасының бейбітшілікке бейілді­лігін айқындайды, асимметриялық қатерлер­ге: терроризмге, экстремизмге, есірткі тасымалына, қаруды заңсыз таратуға, заңсыз көші-қонға қарсы күресті ескере отырып, Қарулы Күштерді, басқа да әскерлер мен әскери құралымдарды дамыту шарттары мен жаңа бағыттарын нақтылайды. 

Әскери доктрина ережелерін іске асыру әскери басқару жүйесін одан әрі жетілдіру, өзара байла­ныс­ты саяси, дипломатиялық, экономикалық, әлеуметтік, ақпараттық, құқықтық, әскери және Қазақстанның әскери қауіпсіздігін қамтамасыз етуге бағытталған басқа да шаралар кешенін жүргізу есебінен қамтамасыз етілетін болады.

== Сыртқы сілтемелер ==
* [http://www.mod.kz/?post=237&lang=kaz Қарулы Күштер]

[[Санат:Қазақстан]]

[[en:Military of Kazakhstan]]
[[hu:Kazahsztán hadereje]]
[[ja:カザフスタン共和国軍]]
[[ru:Вооружённые силы Казахстана]]
