{{cleanup}}{{wikify}}
[[Сурет:Amanjol-Sadik.jpg|180px|thumb|right|Аманжолов, Садық]]
'''Аманжолов Садық''' — Жетісудағы Алаш қозғалысы жетекші­ле­рінің бірі, Алашорда үкіметінің мүшесі, заңгер.

1889 жылы 28 тамызда Жетісу облысы, Верный уезі, Бақай бо­лысында (қазіргі Еңбекшіқазақ ауданы) ауқатты отбасында туған.

1898-1907 жылдары Верный ерлер гимназиясында оқып, 1912 жылы Қазан университетінің заң факультетін бітіреді.

Сол жылғы күз айынан бастап Верный округ­тық сотында кіші кандидаттық, ке­лесі жылы аға кандидаттыққа көтеріліп, Сарқантқа уақытша бітімші сот қызметіне ауыстыры­лып, онан кейін Лепсіде істеп, 1914 жылы наурыз айынан бастап Сер­гиопольде (Аягөздің маңы) бі­тімші сот болып 1918 жылдың мамыр айына дейін істейді.

Ақпан төңкерісінен соң елдегі әлеу­меттік жұмыстарға араласып, Жетісудағы Алаш қозғалысының белді қайраткерлерінің бірі болады. Жер-жерде қазақ сиездері ашы­лып, қазақ комитеттері құрылып жат­­қанда, ол Үржар қазақ коми­те­­ті­нің төрағасы, ал 1917 жылғы шілде айында өткен жал­пықа­зақ­тық сиезде бүкілресейлік Құрыл­тай жиналысына Жетісу облысы­нан ұсынылады да, желтоқсандағы сиезде Алашорда үкі­метінің мү­шелігіне Жетісу облысынан өтеді.

1918 жылғы тамыз айында Лепсі қаласында өткен Алашорданың Жетісу облыстық 2-қазақ сиезінде оның облыстық кеңесіне мүше болып сайланады.

Азамат соғысы жылдары Же­тісуда, Шә­уешек қаласында Алаш әскери жасақтарын құруға белсене араласады. Жетісу жерін больше­вик­тер басып алғаннан кейін, 1918 жылдың шілде-тамыз айынан бас­тап Алаш­орданың Жетісу бөлімі­нің барша мүшелері Шәуешекке келе бастаған бо­латын.

Қызылдармен болған ұрыста ол ауыр жарақат алады. Базарбай Мәметовпен (ол да Алашорда үкі­метінің мүшесі) бірге Жетісудағы ашыққан, күйзелген қазақтарға арнап, көмек комитеттерін ұйым­дас­тырады.

1918 жылы Шәуешекке Алаш­орда­ның Жетісу бөлімінің мүше­лерімен бірге өткен ол онда 1922 жылдың күз айларына шейін бо­лып, онда да қуғын-сүргінді көп кө­ріп, қайтадан еліне қайтады.

1923 жылы наурыз айынан бас­тап Жетісу облыстық атқару ко­мите­тінде қызмет атқарып, 1924 жылдан Жетісу облыстық сотының мүшесі болады. 1930 жылдарға ше­йін Заң халық комис­са­риатында әртүрлі қызметтер атқарады.

1930 жылы Қазақстаннан ке­тіп Мәскеу, Бішкек, Ташкент қа­лаларында жұмыс іс­тейді.

1941 жылы Ташкентте қайтыс болады.

{{Алаш Орда}}

[[Санат:Қазақстан тұлғалары]]
[[Санат:1889 жылы туғандар]]
[[Санат:1941 жылы қайтыс болғандар]]
