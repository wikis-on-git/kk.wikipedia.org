'''Бөрітпе сүзек''' — іш сүзегіне ұқсас ауру, бірақ одан айырмашылығы бар. Оның инфекциясы [[Бит|биттің]], [[Кене|кененің]], [[Егеуқұйрық|егеуқұйрықтың]] немесе [[бүрге|бүргенің]] тістеп-шағуынан тарайды.

==Белгілері==
*Бөрітпе сүзек қатты салқын тиген сияқты болып басталады. Бір аптадан және одан да кейінірек қалтыратып, ыстық пайда болады, бас, бұлшық еттер мен кеуде ауырады.
*Ыстық көтерілгеннен кейін бірнеше күннен соң алғашында қоптықтың астында, аяқ-қолға, сонан соң бүкіл денеге бөрітпе шығады (бірақ бетке, қолдың және аяқтың бастарында бөрітпе болмайды). Берітпе ұсақ-ұсақ болып көгеріп, қаптап тұрады. Ыстық екі апта тұрады, кейде одан ұзаққа созылады.
*Бөрітпе сүзек балаларда жеңіл түрінде өтеді де, егде адамдарда ауыр болады. Әсіресе бөрітпе сүзек індеті өте қауіпті.
*Егер бөрітпе сүзек кенеден тараса, оның шаққан орнында үлкен, жанға бататын жара пайда болады, лимфа түйіндердің айналасы ісіп, ауырады.

==Емдеу жолдары==
*Бөрітпе сүзектен сезіктенген жағдайда дәрігерден кеңес алыңыз. Көбіне арнаулы анализ жасатқызу қажет.
*[[Тетрациклин]] беріңіз: ересектерге: күніне 4 рет екі капсулдан (250 мг-нан) 7 күн бойы беріңіз. Хлорамфеникол де көмектеседі, бірақ бұл қауіптірек.

==Алдын алу==
*Өзіңізді және өз айналаңызды таза ұстаңыз. Барлық отбасын битке қарсы ұдайы дезинфекциялап отырыңыз;
*Итіңіздің үстін кенеден тазартыңыз, [[Ит|итті]] үйге кіргізбеңіз.
*Егеуқуйрықты жойыңыз. Ол үшін [[Мысық|мысықты]] немесе [[Қақпан|қақпанды]] пайдаланыңыз (бірақ у пайдаланбаңыз, ол басқа жануарларға және балаларға зақым келтіруі мүмкін).
*[[Егеуқұйрық бүргесі|Егеуқұйрық бүргесін]] жойыңыз. Өлі егеуқуйрыққа жоламаңыз. Оның бүргесі сізге түсуі мүмкін. Егеуқұйрықты және оның бүргеперін өртеп жіберу керек. Егеуқұйрықтың ініне инсектицидтер сеуіп, өңдеңіз.

==Пайдаланылған әдебиеттер==

*'''Вернер, Дэвид'''. Халыққа медициналық жәрдем көрсету жөніндегі (Анықтамалық). Қазақ тіліне аударғандар: Айымбетов М, Бермаханов А.—Алматы: "Демалыс", "Қазақстан", 1994— 506 бет.
ISBN 5-615-01453-9

Осы кітаптың кез келген бөлігін коммерциялық емес мақсатта көшіруге және таратуға басып шығарушылар арнайы рұқсат берген. '''Сол үшін оларға көп-көп рақмет!'''

[[Санат:Алғашқы көмек]]
[[Санат:Медицина]]
