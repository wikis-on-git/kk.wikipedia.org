'''ҚОЛДАН СҰРЫПТАУ''' – [[Өсімдіктер|өсімдіктер]] мен [[Жануарлар|жануарлардың]] жаңа сорттары мен тұқымдарын шығару. <br />
Қ. с. нәтижесінде үй жануарларының қазіргі тұқымдары, а. ш. және мәдени [[Өсімдіктер|өсімдіктердің]] жаңа сорттары алынады. Қ. с. [[теория|теориясының]] негізін салған [[Дарвин, Чарлз Роберт|Ч.Дарвин]] (1859). Қ. с. табиғи популяцияның оқшаулығына және [[Адам|адамға]] қажетті белгілері бар организмдерді жеке шағылыстыруға немесе будандастыруға негізделген. А. ш-ның мамандары, мыс., сиырға жүргізілген сұрыптаудың нәтижесінде етті, [[сүт|сүтті]] және сүтінің майлылығы жоғары, т.б. тұқымдарды шығарды. Қ. с. екі негізгі формада жүргізіледі: жаппай және жекелей. <br />
Жаппай Қ. с. кезінде фенотипі бойынша тұқымдық немесе сорттық стандартқа сай келмейтін дарабастар жарамсыз болып қалады. Жекелей Қ. с-да дарабастың тұқымдық және сорттық сапалы белгілері ескеріледі. Көптеген мутациялардың рецессивтілігіне орай және жаңа белгіні ертерек енгізу үшін де Қ. с-да инбридинг әдісі қолданылады. Ұзақ [[уақыт|уақытқа]] созылған бұл әдіс организмнің ұрпақ беру қабілеті мен геномның өзгерісін төмендетеді, оның нәтижесі гомозиготалы генотиптердің көбеюіне әкеледі. Бұл жағдайда мамандар бірнеше ұрпақтың инбридингінен кейін аутбридинг (туыстық емес шағылыстыру) әдісін жүргізеді. Мұнда әр түрлі [[Ген|гендер]] араласуы нәтижесінде организмнің гетерозиготалылығы артады. Бұл әдіс [[Генетика|генетик.]] әр түрлі популяциялар дараларын шағылыстыруға негізделген.<br />
''Р. Берсімбаев''
