[[Сурет:Mao bibel.jpg|thumb|200px|right|Кітаптың неміс тіліндегі басылымының мұқабасы, Бейжің, 1972]]

<!--[[Image:Mao-quote.jpg|thumb|200px|]]-->
'''Мао төрағаның сөздері''' ({{毛主席语录/毛主席語錄 =Máo zhǔxí yǔlù}}), [[1966]] жылдан бастап қытай үкіметі шығара бастаған кітап. Ол [[Мао Зыдоң]]ның сөйлеген сөздерінен алынған үзінділерден тұрады. Бұл кітап [[Мао Зыдоң ілімі|маоизм]] саяси бағытының иманшарты және оны зерттеудегі маңызды дерек көзі болып саналады.

Осы кітаптың көптеген тілдерде шамамен 1 миллиардқа жуық данасы жарық көрген. Ол Қытайда [[1966]] - [[1976]] жылдар аралығында болған [[Мәдени төңкеріс]] кезінде зор маңызға ие болған. Оны әрбір қытай азаматы әрқашан алып жүруге тиіс болған.

== Алғысөз ==
'''Мао төрағаның сөздері''' кітабын [[Ілгері қарай Үлкен секіріс|Үлкен секіріс]] науқанынан кейін қорғаныс министрі [[Лин Биао]] [[Қытай халық-азаттық армиясы|Халық-азаттық армиясының]] жауынгерлеріне саяси тәрбие беру құралы ретінде құрастырды.

Лин Биаоның екінші басылымға жазған алғысөзінен үзінді

 Мао Зыдоң жолдас — біздің заманымыздың ең көрнекті марксист-ленинисі. Мао Зыдоң жолдас марксизм-ленинизмді кемеңгерлік, творчестволық және жан-жақты түрде мұра ретінде қабылдап алып, оны қорғап, одан әрі дамытты. Ол марксизм-ленинизмді жаңа сатыға көтерді.
 Мао Зыдоң ілімі — империализм өзінің толық күйреуіне бет алып, социализм бүкілдүниежүзілік салтанат құрып жатқан заманның марксизм-ленинизмі. Мао Зыдоң ілімі — империализмге қарсы күресте қолданатын қуатты идеологиялық қару, әрі ол ревизионизм мен догматизге қарсы күресте қолданатын қуатты идеологиялық қару. Мао Зыдоң ілімі — бүкіл партияның, бүкіл армияның, бүкіл елдің бірлесе еңбек етуіндегі басты қағида...

== Мазмұны ==
Бұл кітапша 33 бөлімге бөлінген, солардың әрқайсысында [[Мао Зыдоң]]ның шығармалары мен сөздерінен алынған 25 шақты үзінді топтастырылған. 

Дәйексөздер 40 жыл аралығында айтылған сөздер мен жазылған шығармалардан алынған. Олардың басты тақырыптары — [[Қытай коммунистік партиясы|ҚКП]], соғыс жүргізу өнері, революциялық тәрбие, тәртіп, өзін-өзі сынау, мәдениет және басқа да тақырыптар. Ол дәйексөздер бір ортақ тақырыппен біріктірілген және ешбір түсініктемелерсіз бір-біріне тізілген.

Кітапта келтірілген дйексіздердің ұзын саны 427, тақырып бойынша кітап 33 тарауға бөлінген .

{| class="prettytable" 
|----class="hintergrundfarbe6"
! № !! Дәйексөздер саны!! Қазақша!! Қытайша!! Қысқаша тақырыбы
|----
| 1 || 13 || Коммунистік партия ||共产党 ||Қытай Коммунистік Партиясы —Қытай революциясының түп қазығы, оның ілімі марксизм-ленинизмге негізделген. Партиялық сын партияның өз ішінде жүргізілуі керек.
|----
| 2 || 22 || Таптар мен таптар күресі || 阶级和阶级斗争 ||
|----
| 3 || 28 || Социализм мен коммунизм ||社会主义和共产主义 ||
|----
| 4 || 16 || Халықтар арасындағы қайшылықтарды қалай дұрыс шешу керек ||正确处理人民内部矛盾 ||
|----
| 5 || 21 || Соғыс пен бейбітшілік ||战争与和平 ||
|----
| 6 || 10 || Империализм және реакционер атаулының бәрі — қағаз арыстан ||帝国主义和一切反动派都是纸老虎 ||
|----
| 7 || 10 || Күресуге деген батылдық және жеңіске жетуге деген батылдық ||敢于斗争，敢于胜利 ||
|----
| 8 || 10 || Халық соғысы ||人民战争 ||
|----
| 9 || 8 || Халық армиясы ||人民军队 ||
|----
| 10 || 14 || Партия комитетін басқару ||党委领导 ||
|----
| 11 || 22 || Бұқаралық бағыт ||群众路线 ||
|----
| 12 || 21 || Саяси жұмыс ||政治工作 ||
|----
| 13 || 7 || Офицерлер мен жауынгерлер арасындағы қатынастар ||官兵关系 ||
|----
| 14 || 6 || Армия мен халық арасындағы қатынастар ||军民关系 ||
|----
| 15 || 8 || Үш басты алаңдағы демократия ||三大民主 ||
|----
| 16 || 9 || Әскери құрамалардың дайындығы мен жаттығуы ||教育和训练 ||
|----
| 17 || 9 || Халыққа қызмет ету ||为人民服务 ||
|----
| 18 || 7 || Отаншылдық пен интернационализм ||爱国主义和国际主义 ||
|----
| 19 || 8 || Революциялық ерлік ||革命英雄主义 ||
|----
| 20 || 8 || Шыдамдылық пен ынсаптылық арқылы елімізді көркейту ||勤俭建国 ||
|----
| 21 || 13 || Өз күшіне сенім арту және ауыр күрес ||自力更生，艰苦奋斗 ||
|----
| 22 || 41 || Ойлау және жұмыс әдістері ||思想方法和工作方法 ||
|----
| 23 || 9 || Зерттеу мен іздеу ||调查研究 ||
|----
| 24 || 15 || Жалған ұғымдарды түзету ||纠正错误思想 ||
|----
| 25 || 5 || Бірлік ||团结 ||
|----
| 26 || 5 || Тәртіп || 纪律/紀律 ||
|----
| 27 || 15 || Сын және өзара сын ||批评和自我批评 ||
|----
| 28 || 18 || Коммунистер || 共产党员 ||
|----
| 29 || 11 || Кадрлар ||干部 ||
|----
| 30 || 7 || Жастар ||青年 ||
|----
| 31 || 7 || Әйелдер || 妇女/婦女 ||
|----
| 32 || 8 || Мәдениет пен өнер || 文化艺术/文化藝術 ||
|----
| 33 || 16 || Оқу ||学习 ||
|}

== Әсері ==

Басылып шығарылған даналарының саны 900 миллионнан астам. Кітаптың мұншалықты кең тарауының себебі, Мао билігінің соңғы он жылында Қытайдың әрбір азаматы оны иемденіп, оқып, әрқашан өзімен бірге алып жүруге тиіс болатын. Коммунист партиясы күдікті деп санайтын адамдар сол кітапты қалтасынан алып көрсете алмаған кезде оларды [[қызыл сақшылар]] дәл сол жерде ұрып-соғып, тіпті бірнеше жылға дейін еңбекпен түзеуге жібере алатын.

Мәдени төңкеріс кезінде кітапты мектептерде ғана емес, жұмыс орнында да зерттеу міндетті болып саналған. Өнеркәсіп, сауда, ауыл шаруашылығы, әкімшілік және әскери салаларда барлық қызметшілер жұмыс кезінде жиналып, осы кітапты оқып-зерттеуге уақыт бөлінетін. «Мао төрағаның сөздері» кітабынан алынған үзінділерді барлық шығармалар, тіпті ғылыми шығармалар да келтіруге тиіс болған.

[[1960]]-шы жылдары осы кітап бүкіл Қытай Халық Республикасы бойынша өте кең тараған болатын, тіпті Мао төрағаның бейнелерінен де көп тараған. Коммунистік партияның үгіт-насихат құралдарында бейнеленген барлық дерлік кейіпкерлер сол кітапты ұстап, жымиған немесе белді бекем буған күйде бейнеленетін. 

[[1976]] жылы мәдени төңкеріс біткен соң және [[1978]] жылы Дың Шаопин билік басына келген соң '''Мао төрағаның сөздері''' кітабының маңызы көп азайып, оны қолдану [[солшыл бұрмалаушылық]] және [[жеке басқа табыну]] деп қарастырыла бастады.


== Еренсілтемелер ==
* [http://news.xinhuanet.com/book/2004-07/13/content_1595006.htm “Hóng bǎo shū” «Máo zhǔxí yǔlù» chūbǎn shǐhuà “红宝书”《毛主席语录》出版史话] ''(Xinhua)''


[[cy:Y Llyfr Coch Bach]]
[[da:Maos lille røde]]
[[en:Quotations from Chairman Mao Zedong]]
[[es:Citas del Presidente Mao]]
[[fi:Pieni punainen kirja]]
[[fr:Petit Livre rouge]]
[[he:הספרון האדום]]
[[id:Kutipan dari Ketua Mao Zedong]]
[[it:Libretto rosso]]
[[ja:毛主席語録]]
[[nl:Citaten van Voorzitter Mao Zedong]]
[[nn:Máo-zhǔxí yǔlù]]
[[no:Maos lille røde]]
[[pl:Cytaty Przewodniczącego Mao]]
[[pt:O Livro Vermelho]]
[[ru:Цитаты Мао Цзэдуна]]
[[sv:Maos lilla röda]]
[[zh:毛主席语录]]
