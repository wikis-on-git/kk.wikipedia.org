{{Футболшы
| ат                   = Zlatan Ibrahimović
| толық аты     = Златан Ибрагимович
| лақап аты     = 
| суреті            = Ibra.jpg
| туған күні     = 03.10.1981
| туған жері    = Мальмё
| азаматтығы = [[Швеция]]
| бойы             = 192 см
| салмағы       = 
| позиция       = 
| қазіргі клубы= Барселона (футбольный клуб)
| нөмірі            = 
| жастар клубы= 
| клубтары      =
| ұлттық құрамасы=
| обновление данных о клубе=
| обновление данных о сборной=
}}

'''Златан Ибрагимович''' ({{lang-bs|Zlatan Ibrahimović}}; [[1981]] жылдың [[қазаның 3]], [[Швеция]], [[Мальме]] қаласы) - Швеция футболшысы.

== Өмірбаяны ==
Әкесі Шефик – босниялық мұсылман болса, шешесі Юрка – босниялық хорват қызы. Сол кездегі саяси жағдайларға байланысты олар Швецияда кездесіп, үйленген. 8 жасында Златан Балқан түбегінің өкілдерініен құрылған «Балкан» деген жастар футбол командасына алынады. Бірде оны үлкендер командасына ауыстырған соң, бір ойында бапкер оны негізгі құрамға шығармай қояды. Бірінші тайм аяқталғанда балкандықтар 0:4 есебімен ұтылап жатады. Екінші кезеңде алаңға жұлқынып шыққан Ибрагимович бірінің артынан бірін 8 гол ұрады. Сөйтіп қорытынды есепте оның командасы 8:5 есебімен жеңіске жетеді.

=== «Мальме» ===

1995-98-жылдары Златан «Мальменің» жастар командасына алынды. Ал 1999-жылы негізгі командада тұсаукесер жасады. Сол алғашқы жылы ол 6 ойында алаңға шығып бір доптың авторы атанады. Дәл осы жылы «Мальме» 63 жылдан соң бірінші лигадан шығып қалады. 2000-жылы ол 12 гол ұрып, командасының жоғарғы лигаға қайта оралуына үлкен көмек көрсетеді. Жақсы ойынымен көзге түскен Златанды «Арсаналдың» бапкері Арсен Венгер бірдіен өзіне шақырады. Бірақ тағы да жарты жыл Швецияда жүре тұрған Ибрагимович түбінде «Аякске» ауысады. Трансфер құны 7,8 миллион доллар ол кезде әжептәуір үлкен сома еді. Ондай ақша Швецияның деңгейінде ең қымбатқа саналатын.

=== «Аякс» ===

[[Голландия]]ға келісімен Златан ойын тәжірибесіз қалды. Бас бапкер Ко Адриансе оны негізгі құрамға көп шығара бермеді. Бірақ ұзақ өтпей Адриансе өз орнынан босап, қызметін Рональд Куманға тапсырды. Куман Златтанның бойынан шабуылшылық талант көре білген болуы керек, әр матч сайын оны негізгі сапқа қоятын болды. 2001/02-жылғы маусымда «[[Аякс]]» Голландия чемпионы атанады.

Келер жылы Ибрагимович өзін Еуропаға толықтай таныстырды. Чемпиондар лигасындағы «Лионға» қарсы өткізген алғашқы кездесуінде ол 2 гол ұрады. Жалпы сол жылы Еуропаның басты клубтың турнирінде «Аякс» ¼ финалға дейін жетеді. Онда олар болашақ чемпион «Миланға» жол береді. Ал чемпионатта «ПСВдан» ұпай санынан кемдеу қалып, екінші орынға табан тірейді.

2003/04-жылы «Аякс» қайта чемпион болады. Бірақ Чемпиондар лигасында топтық кезеңнен ары аса алмайды. 2004 жылдың 22 тамыз күні ол «Бреда» қақпасына ғаламат гол ұрады. Кейіннен оны «Еуроспорт» арнасының көрермендері жылдың ең үздік голы деп анықтайды. Трансферлік терезенің ең соңғы күні, 31 тамызда ол 19 миллион долларға «Ювентусқа» ауысады.

«Аяксте» өткізген үш жыл оған екі чемпиондық атақ, бір кубок, 38 соғылған гол және Швеция ұлттық құрамасынан орын әпереді.

=== «Ювентус» ===

Алғашқыда ол тағы да туриндік клубтың қосалқы құрамында жүрді. Көп ойынды қосалқылар орындығынан көрді. Бірақ сол жылды ол 16 голмен аяқтады. Жаман емес. Ал келер жылы ол «[[Ювентус]]» жанкүйерлерінің ойынша команданың үздік футболшысы деген атаққа қол жеткізеді. Сондай-ақ ол Швецияның «Алтын доп» сыйлығын да жеңіп алады. Туриндік әріптестерінің қойған лақап аты бойынша «Сыған» 70 кездесуде 23 доп соғыпты. Кейін сыбайлас-жемқорлыққа жол берді деген айыппен «Юентустен» чемпиондық атақ алынып тасталды. Және клуб екінші дивизионға түсірілді. Онда ойнағысы келмеген Ибрагимович 2006 жылды «Интер» сапында бастады. Трансферлік құны – 24,8 миллион доллар.

=== «Интер» ===
2006-жылдың 10 тамызынан бері Златан «[[Интер]]» сапында өнер көрсетіп келді. Ол 2007,2008,2009-жылдардың чемпионы атанды және 2008/09-жылғы маусымның үздік бомбардирі деп танылды. Сондай-ақ ол осы кездері ең үлкен жалақы алды – 12 миллион жылына.

=== «Барселона» ===

27 маусым күні (2009-жылдың) Ибрагимович «[[Барселона]]мен» бес жылға келісімшартқа отырды. Миланның «Интері» шабуылшы үшін 46 милион доллар мен 20 миллионға бағаланған Самуэль Это,Оны алды.

Ол келмей жатып «Барса» тарихындағы екі рекордты жаңартты. Бірінші ол – клубтың ең көп ақшаға сатып алған ойыншысы. Екінші – оның команда жанкүйерлеріне таныстыру салтанатына 62 мың көрермен келген. 

2009/10-жылғы маусымның алғашқы турында Златан «Хихон» қақпасына гол соқты. Бұл сұрмергеннің «Барселона» сапында соққан тұсаукесер добы еді. Одан кейін де швед алған бетінен қайтпады. Бірінің артынан бірін 5 тур қатарынан ол қарсыластар қақапасын нысанаға дәл алып отырды.

=== Ұлттық құрама ===
[[Сурет:Zlatan 060602.jpg|thumb|left|upright|Ибрагимочич [[Швеция]] ұлттық құрамасында.]]
[[2002]]-жылғы Әлем біріншілігінде Златан ұлттық құрама сапында небәрі 7 минут өнер көрсетті. Ол матч [[Аргентина]]ға қарсы өткен кездесу. Ал Еуро-[[2004]]-те Швецияның шабуыл өтін Ибрагимовичсіз көзге елестету қиын еді. Топтық кезеңдегі Италияға аяғының сырт жағымен соққан керемет добы командасын ¼ финалға алып шыққан-тын. Онда шведтерге Голландия қарсылас болып барлығы ойын соңындағы пенальтиден шешілді. Өз кезегінде 11-метрлікті аспанға тепкен Златан, командасымен бірге турнирмен қош айтысты. 2006-жылғы әлем біріншілігінде Златан гол ұрмады. Соның салдарынан Швеция 1/8 финалдан қайтты. 2008-дің Еуропа кубогы алдында «Сыған» тізесін жарақаттап алды. Бірақ сонда да алаңға шыққан ол гректер мен испандардың қақпаларына екі гол ұрып кетті. Ибрагимович қазіргі күннің өзінде де ұлттық құраманың негізгі ойыншысы саналады.

[[Санат:Футболшылар тізімі]]
[[Санат:Швеция футболшылары]]
[[Санат:1981 жылы туғандар]]

[[ar:زلاتان إبراهيموفتش]]
[[ast:Zlatan Ibrahimović]]
[[az:Zlatan İbrahimoviç]]
[[bg:Златан Ибрахимович]]
[[bs:Zlatan Ibrahimović]]
[[ca:Zlatan Ibrahimović]]
[[cs:Zlatan Ibrahimović]]
[[da:Zlatan Ibrahimović]]
[[de:Zlatan Ibrahimović]]
[[el:Ζλάταν Ιμπραΐμοβιτς]]
[[en:Zlatan Ibrahimović]]
[[es:Zlatan Ibrahimović]]
[[et:Zlatan Ibrahimović]]
[[eu:Zlatan Ibrahimović]]
[[fa:زلاتان ابراهیموویچ]]
[[fi:Zlatan Ibrahimović]]
[[fr:Zlatan Ibrahimović]]
[[ga:Zlatan Ibrahimovic]]
[[gl:Zlatan Ibrahimović]]
[[he:זלאטן איברהימוביץ']]
[[hr:Zlatan Ibrahimović]]
[[hu:Zlatan Ibrahimović]]
[[id:Zlatan Ibrahimović]]
[[it:Zlatan Ibrahimović]]
[[ja:ズラタン・イブラヒモビッチ]]
[[jv:Zlatan Ibrahimović]]
[[ka:ზლატან იბრაჰიმოვიჩი]]
[[ko:즐라탄 이브라히모비치]]
[[ku:Zlatan Ibrahimović]]
[[la:Zlatan Ibrahimović]]
[[lmo:Zlatan Ibrahimović]]
[[lt:Zlatan Ibrahimović]]
[[lv:Zlatans Ibrahimovičs]]
[[mr:झ्लाटन इब्राहिमोविच]]
[[ms:Zlatan Ibrahimović]]
[[nl:Zlatan Ibrahimović]]
[[no:Zlatan Ibrahimović]]
[[pl:Zlatan Ibrahimović]]
[[pt:Zlatan Ibrahimović]]
[[qu:Zlatan Ibrahimović]]
[[ro:Zlatan Ibrahimović]]
[[ru:Ибрагимович, Златан]]
[[scn:Zlatan Ibrahimovic]]
[[simple:Zlatan Ibrahimović]]
[[sk:Zlatan Ibrahimović]]
[[sl:Zlatan Ibrahimović]]
[[sq:Zlatan Ibrahimoviq]]
[[sr:Златан Ибрахимовић]]
[[sv:Zlatan Ibrahimović]]
[[th:ซลาตัน อิบราฮิโมวิช]]
[[tr:Zlatan Ibrahimović]]
[[uk:Златан Ібрагімович]]
[[vec:Zlatan Ibrahimović]]
[[vi:Zlatan Ibrahimović]]
[[zh:兹拉坦·伊布拉希莫维奇]]
