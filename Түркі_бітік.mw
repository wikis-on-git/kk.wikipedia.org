== Түрік бітік деген не? ==
[[Сурет:bitig.jpg|right]]
Көне түрiк сөз, бiтiг, бiтiк - «жазу, сызу, жазба, мәтін , хат» деген мағынаны білдірді. Академик Ә.Х. Марғұлан «түрiк бiтiк» деп жазған. Бітік деген көне түрiк тiлiнде biti > бiтi- «жазу, сызу» деген мәндi түбір морфемадан туындаған. Қазiргi түрiк тiлдерiнде «бiтiк, бiтiг, бижик, пичик, пiчiк, пытық, бүтүк, бiдiг» және т.б. тұлғаларында кездеседi. Көне түріктер өздерінің төлтума жазуын «түрүк бітік» деп атаған. Түрік Елінің ресми жазуы болып табылатын түрік бітік көптеген түрік тектес этностардың тіл-сөйленістерін бір емлеге, бір тәртіпке ықшамдай білген фоно-морфемдік «әмбебап» жазу. Көне моңғол тiлiнде бiчi- «жазу, сызу» > бiчiг «жазу», бiчiгечi – «жазушы, бiтiкшi» , бiчiглекү- «жазбалау», бiчiмел- «жазба нұсқа», бiчiлге-«жазу ерекшелiгi» және т.б. сөздерi туындаған, тұңғыс, манжұр тiлдерiнде бiчi- «жазу сызу», бiтiг, бiтехе, бiтхе, бiчхе «жазу, мәтін» , битхей « кiтап, кiтаби» , битхеси « жазушы». Бiтi-, бiтiк, бiтiг, бiтiклiк, бiтiкчi, бiтiгүчi, бiтiт- «жазу, көшiру, сызу» және де пыч-, пыш- «кесу, керту, пычақ, пышақ» және т.б. тұлғалы сөздерi бiр түбiрлес ортақ семантикалы атаулар. Қазiргi түсiнiкпен айтқанда, пышақ пен бiтiк сөздерi мағыналық жағынан байланыссыз көрiнгенiмен, ататүрiк дәуiрiнде тiптi, алтайлық тектiл кезеңдерiнде * pït- ( pït -, pïč -) тұлғалы бір түбiр морфемалы болды. Оған +//-čaq , -tik түбiр немесе қосымша морфемалар жалғанып * pït+ čaq > pïtčaq > pïčaq > bïčaq ( кескiш, кiшкентай зат, пышақ ) ; * pït+tïk > pïtïk > bïtïk > bitik ( кесiлген, кiшкентай , бiтiк, жазу) тұлғасында өрбiдi. Сондықтан қытай жылнамалардағы «(солтүстiк жабайылар) ағашты оюлап өрнектеген жазулары бар, оны шумақтап уәзiрлерi кеңесте талқылайды» деген деректері аталмыш сөзге қатысты айтылған болу керек.

== Түрік бітік ескерткіштер ==
Түрік бітік көне түрік дәуірінде кеңінен қолданған. [[Күл-тегін|Күлтегін]], [[Білге қаған]], Тұнық ұқ, Ел Етміш Білге Атачым, Ел Етміш Мойын чұр, [[Ырық бітік]] т.б. ескерткіштер түрік бітікпен жазылған.

== Әдебиеттер ==
* Радлов В.В. Опыт словаря тюркских наречий. Санкт-Петербург, 1911, том. IV, часть, 2, С. 1775-1778.
* Марғұлан Ә.Х. Қазақ жазуының тарихы // «Жұлдыз» журналы, Алматы, 1984. № 8, 203-205 б.
* Марғұлан Ә.Х. Найман, Керей, Оңгiттердiң жазулары // «Жұлдыз» журналы, Алматы , 1991. 70-76 б.
* Базылхан Б. Эртний түрэг бичээсний хэлний үгийн бүтэц (Көне түрік жазба тілінің сөз құрылысы) Улаанбаатар, 1984. 57 б.

== Сілтемелер ==
*[http://irq.kaznpu.kz/?l=b&wi=17&lang=k&mod=3 Бітік сөзінің анықтамасы]
*[http://irq.kaznpu.kz/?lang=k&mod=1 Түрік бітік ескерткіштердің тарихи-мәдени қоры]
