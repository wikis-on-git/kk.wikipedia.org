'''Ғылымдар тізбегі''' – [[Әл-Фараби]]дің атақты еңбектерінің бірі. Автордың өз сөзінше, бұл кітапта белгілі ғылымдардың әрқайсысы жеке-жеке алынып, мазмұны баяндалып, тараулары көрсетілген. Кітап бес бөлімнен тұрады:
# тіл білімі және оның тараулары; 
# логика және оның тараулары;
# математика, яғни арифметика, геометрия, оптика, матем. астрономия, музыка, статика, айла-әрекет жөнінде ғылым;
# физика тараулары, метафизика және оның тараулары; 
# азаматтық ғылым және оның тараулары, заң ғылымы және қалам. [[Әл-Фараби]] классификациясының басты ерекшеліктері – жаратылыстану, математика ғылымдарына үлкен мән берілген.
Бұл еңбек 500 жыл бойы Шығыс және Батыс елдерінің жоғары мектептерінде ғылым салалары оқулығы ретінде пайдаланылған, 12 ғ-да латын тіліне екі рет аударылған. [[Ибн Сина]], [[Бэкон]], т.б. ғалымдар классификациялау мәселесінде бұл еңбекке көп еліктеген. Орыс тіліне («[[Философские трактаты]]», 1970), қазақ тіліне («Философиялық трактаттар», 1973) аударылып басылды.
