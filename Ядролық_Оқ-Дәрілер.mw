'''Ядролық Оқ-Дәрілер''' – әр түрлі типтегі, мақсаттағы ракеталардың ұрыс бөлімдері, авиациялық бомбалар, снарядтар, кеме торпедолары, тереңдікке тасталатын бомбалар мен ядролық зарядты фугастар. Я. о.-д-дің негізгі элементтері: ядр. заряд, нейтрондар көзі, нейтронды тойтарғыш, әдеттегі жарылғыш зат заряды, заряд қабығы, жарылғыш қондырғы мен оқ-дәрі қорабы (қабығы). Қуаттылығына қарай Я. о.-д. шартты түрде 3 калибрге бөлінеді: шағын (тротил эквивалентімен 15 мың тоннаға дейін), орташа (15 – 100 мың т) және ірі (100 мың және одан көп т). Термоядр. оқ-дәрі қуаты ондаған млн, тіпті 100 млн. т-ға жетуі мүмкін. Я. о.-д. әсерінің қашықтығы нысанаға жету тәсіліне байланысты (ракета, авиация, т.б.).
