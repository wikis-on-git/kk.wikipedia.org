'''ҚОЖЫҚОВ''' '''''Сұлтанахмет Қоңырқожаұлы''''' (10.3.1923, [[Тараз|Тараз қ.]] – 11.3.1988, [[Алматы]]) – кинорежиссер, Қазақстанның еңбек сіңірген өнер қайраткері (1972). <br />
Соғыстан оралғаннан кейін мерзімді басылымдарда карикатуралары мен саяси тақырыптағы суреттерін жариялай бастады. Бүкілодақтық мемл. кинематогр. ин-тының реж. ф-тін (А.Довженко шеберханасында) бітірген соң, 1952 жылдан “[[Қазақфильм]]” киностудиясында режиссер, 1974 жылдан көркемдік жетекші болып істеді. <br />
Осында өз сценарийі бойынша, жас ұрпақ тәрбиесі мәселесін қозғайтын “Ана мен бала” атты тұңғыш көркем фильм түсірді (1955). Тарихи және заманауи тақырыптарда “Біз Жетісуданбыз” (1958), “Егер біздің әрқайсымыз” (1961, екеуінің де сценарийін жазуға қатысқан), “Шыңдағы шынар” (1965) фильмдерін қойды. 1970 ж. Қ. өзінің басты жұмысы – “Қыз Жібек” фильмін қойды. 1985 ж. [[Қажымұқан]] жайлы “Бізді танып қойыңдар” көркем фильмін түсірді. Қ. 1972 ж. “Қыз Жібек” фильмі үшін Қазақстан Мемл. сыйл. лауреаты атанды. “Қызыл Жұлдыз” орденімен және медальдармен марапатталған.
