(18.3.1936, Қарағанды обл. Осакаровка ауд. Тельман а. – 1999) – тех. ғыл. докт. ([[1983]]), проф. (1987), Қазақстан ҒА-ның корр. мүшесі (1983), Қазақстанның еңбек сің. өнертапқышы (1994). Қазақ тау-кен металлургия ин-тын (қазіргі Қазақ ұлттық тех. ун-ті) бітірген (1957). 1959–83 ж. Қазақстан ҒА-ның Хим.-металлургия ин-тында кіші ғыл. қызметкер, аспирант, инж., ғыл. хатшы, директордың ғыл. жұмыстар жөніндегі орынбасары, директоры болды. 1993 жылдан Қазақстан Республикасының Минералды шикізаттарды кешенді өңдеу жөніндегі ұлттық орт-ның бас директоры. Негізгі ғыл. еңбектері түсті және сирек кездесетін металдар металлургиясын зерттеуге арналған. Ә. құрамында пирит бар полиметалл шикізатын термомагниттік жолмен байыту, сульфид концентраттарын автоклавта кремнийден арылту технологиясын жасап, тотыққан минералдарды гидротермдік жолмен сульфидтеу әдістерін ұсынды. 50-дей авторлық куәлік, патенттер алған.
