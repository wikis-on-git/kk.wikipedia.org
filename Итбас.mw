'''Итбас''' – Қоңыртемірші тауларының оңт.-шығыс бөлігіндегі оқшауланған тау массиві. [[Қарағанды облысы]] Қарқаралы ауданы Татан ауылының оңтүстігінде 22 км жерде орналасқан. Абсолюттік биіктігі 904 м. Солтүстік-батыстан оңтүстік-шығысқа қарай 3 км-ге созылып жатыр. Беткейлері көлбеу, пішіні дөңгелек тәрізді келген. Девон жүйесінің жыныстарынан түзілген. Шала дамыған ашық қызғылт қоңыр топырақ жамылғысында жусан, боз, сұлыбас, бетеге, бұталар өседі. Тау аңғарларында көптеген қыстаулар бар. Етегінде Әтембеттоған, Алашыр [[бұлақтар|бұлақ]]тары орналасқан. Шығысында Иткөл көлі жатыр. Тау атырабы шөбі шүйгін жайылымдық, шабындық.
