'''Абдулпаттаев Сапиулла Ибрагимұлы''' (15.4.1928 ж.т., Қызылорда обл. Сырдария ауд. Тереңөзек а.) – тарих ғыл. докт. (1984), проф. Қызылорда пед. ин-тының (1953, қазіргі Қызылорда мемл. ун-ті) тарих ф-тін, ҚазМУ-дың аспирантурасын (1964, қазіргі ҚазҰУ) бітірген. Ақтөбе обл-ндағы Байғанин орта мектебінде мұғалім, мектеп директорының орынбасары (1950–53), Қызылорда пед. уч-щесінде оқытушы (1953–61), Жамбыл жеңіл және тамақ өнеркәсібі технол. ин-тында аға оқытушы, доцент (1964–70), ҚазМУ-да проф. (1970–95), ҚазПИ-де проф. (1995–2008, қазіргі ҚазҰПУ) қызметтерін атқарды. «1946–1965 жылдардағы мал ш-н дамытудағы Қазақстан Компартиясының қызметі» деген тақырыпта докт. дисс. қорғаған. Ғыл. жұмысының бағыты – ҚР сыртқы саясатының саласы мен қазіргі халықар. қатынастар теориясының мәселелері. А. – «Қазақстан Республикасының сыртқы саясаты» (2005), «Халықаралық қатынастар және Қазақстанның сыртқы саясаты» (2006), «Халықаралық қатынастар теориясы» (2008), т.б. оқулықтар мен оқу құралдарының авторы, сондай-ақ оның 400-ден аса саяси тақырыптағы ғыл. мақалалары қазақ, орыс, корей тілдерінде жарияланған.
