'''Сүлейман Демирел атындағы Университет, СДУ''' ({{lang-en|Suleyman Demirel University, SDU}}) — 1996 жылы ашылған.

Құрылтайшысы «KATEV» болып табылатын бұл университетті [[Қазақстан президенті|Қазақстан Республикасы Президенті]] [[Назарбаев, Нұрсұлтан Әбішұлы|Н.Ә.Назарбаев]] пен сол кездегі [[Түркия президенті|Түркия Республикасының Президенті]] [[Демирел, Сүлейман|Сүлейман Демирел]] ашқан еді және бұл оқу орнын Н.Ә.Назарбаев «Сүлейман Демирел университеті» (СДУ) деп атаған еді. СДУ жылдам адымдармен қысқа мерзімнің ішінде [[Қазақстан]]ның алдыңғы қатарлы университеттерінің біріне айналды.

Университетте білім ағылшын тілінде беріледі, ал түрік тілі міндетті түрде оқытылатын пән болып табылады.

СДУ-дің филологиялық факультеті алғаш болып 2000 жылы түлектер тәрбиелеп шығарды. Университетті бітірген түлектер осы күнге дейін жергілікті және шетелдік фирмаларда оңай жұмыс тауып, өздерінің еңбек жолын бастады. Алғашында филологиялық факультетпен білім бере бастаған университет кейінірек өзінің қызметін экономикалық және инженерлік факультеттер ашып жалғастырды.

Университетте мына пәндерден сабақ беріледі:
* филологиялық факультетте:
** ағылшын тілі мен әдебиеті,
** аудармашылық.
* инженерлік факультетте:
** инженер-компьютерші,
** бағдарлама жасау және математика.
* экономикалық факультетте:
** экономика,
** менеджмент.

Университетте 60-қа жуық мұғалімдер мен 85 қызметкер жұмыс істейді. Сондай-ақ университет 3 жылдан бері «Cisco» аумақтық академиясы ретінде қызмет көрсетеді. Қазақстан Республикасы Білім және ғылым министрлігі ұйымдастырған Республика университеттері арасындағы компьютерлік тестте бірінші орынға ие болып, аталмыш жылы біліктілік емтиханынан абыройлы өтті.
 
Қыздар үшін 60 орындық, ұл балалар үшін 130 орындық жатақханасы бар университет жалпы алаңы 15 000м2 жерде орналасқан жалпы көлемі 6000 м2 оқу ғимаратының мүліктік иесі болып табылады.

Қазіргі кезде университеттің бар-жоғы 1000 студентке білім беру мүмкіншілігі бар және мекен жетіспеушілігі салдарынан білім беру, әлеуметтік шаралар өткізу және жатақхана талаптарына сай оқу ғимаратына зәру. Бұл мәселе бойынша жоспарлы түрде жұмыстар жасалынып жатыр.

== Сыртқы сілтемелер ==
*[http://www.sdu.edu.kz Сүлейман Демирел атындағы Университетінің ресми торабы] {{en icon}}

[[Санат:Қазақстан жоғарғы оқу орындары]]

[[en:Suleyman Demirel University]]
[[ru:Университет имени Сулеймана Демиреля]]
