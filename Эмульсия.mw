'''Эмульсия''' (лат. emulgere – сауу және франц. emulsіon – сүт), [[медицина]]да – сұйық түріндегі дәрілік қалыптар. Э-да суда ерімейтін сұйықтар (май, бальзам) болады, оны адамға ішу үшін, терісіне жағу үшін береді. Э-лар біркелкі қоймалжың, сыртқы түрі сүт сияқты сұйықтық түрінде болады. Э-ларды дайындау үшін шабдалы, зәйтүн, күнбағыс, үпілмәлік, т.б. өсімдіктерді, вазелин және эфир майларын, сонымен қатар балық майын, бальзамдарды және сумен араласпайтын басқа сұйықтарды қолданады. Дайын эмульсиялық дәрілік заттардың жағымсыз дәмі болады немесе ішкен кезде адамның ауыз қуысының шырышты қабатын тітіркендіреді. Э-ның құрамындағы ерімейтін ингредиенттер, оның жағымсыз дәмін шығармайды. Э-лар ұзақ сақтауға келмейтін дәрілік зат болғандықтан, оларды 3 – 4 күн ішінде пайдалану керек. Э-лар шыны ыдысқа құйылады, оған міндетті түрде: “Ішердің алдында шайқаңыз” және “Салқын жерде сақтаңыз” деген ескерту жазылады.

[[Санат:Коллоидты химия]]
