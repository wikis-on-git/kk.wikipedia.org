'''Электр Қуаты''' – электр тогының белгілі бір уақыт бірлігі ішінде істейтін жұмысы. Тұрақты ток тізбегіндегі Э. қ. кернеу мен ток шамасының көбейтіндісіне, айнымалы токтың лездік қуаты кернеу мен токтың лездік мәндерінің көбейтіндісіне тең, ал айнымалы токтың толық қуаты тізбектегі ток пен кернеудің әсерлік мәндерінің көбейтіндісіне тең. Периодты токтар үшін орташа немесе активті қуатты пайдалану тиімді. Бір фазалы синусоидалы токтың активті қуаты UІ cos-ге тең (мұндағы U, І – әсер етуші айнымалы кернеу мен токтың мәні, ал  – бұлардың арасындағы ығысуы). Синусоидалы токтар үшін реактивті қуат та (Ulsіn) қарастырылады. Электр тізбегін символды әдіспен есептеу кезінде активті және реактивті қуаттар кешенді қуаттың нақты және жорымал бөлігі ретінде өрнектеледі. Электрлік құрылғылардың дұрыс жұмыс істей алатын қуаты номинал қуат деп аталады. Активті қуат ваттметрмен өлшенеді. Оның өлшеу бірлігі – ватт. Реактивті Э. қ-ның өлшеу бірлігі – реактивті вольт-ампер (вар), ал толық қуаттың өлшем бірлігі – вольт-ампер (вѓа).
