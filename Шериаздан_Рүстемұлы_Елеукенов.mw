'''ЕЛЕУКЕНОВ Шериаздан Рүстемұлы''' (3.9.1929 ж.т., Шығыс Қазақстан обл. [[Ұлан]] ауд. [[Аршалы]] а.) – филол. ғыл. докт. (1988), проф. (1990). Қазақ КСР-інің еңбек сің. [[мәдениет]] қызметкері (1981). ҚазМУ-ды (1951, қазіргі ҚазҰУ) бітірген. Шығыс Қазақстан обл. «Коммунизм туы» [[газетінде]] әдеби қызметкер, бөлім меңгерушісі (1951–59), ҚазМУ-дың [[журналистика]] ф-тінде [[аға]] оқытушы (1959–63), Қазақстан Компартиясы ОК-нің аппаратында нұсқаушы, [[сектор]] меңгерушісі, бөлім меңгерушісінің орынбасары (1967–71), Қазақстан Баспа, [[полиграфия]] және кітап саудасы істері жөніндегі мемл. к-тінің төрағасы (1971–86), Әдебиет және өнер ин-тының директоры (1986–88), осы ин-ттағы орыс әдебиеті бөлімінің меңгерушісі (1988–96) қызметтерін атқарған. 1997 жылдан аталған ин-тта бас ғыл. қызметкер және [[ҚазҰУ-дың]] журналистика ф-ті кітаптану кафедрасында проф. [[Ғыл.]] еңбектері қазақ әдебиетінің [[тарихы]] мен теориясы мәселелеріне арналған. «Қазақ [[романы]] және қазіргі дәуір» (1968), «Замандас [[парасаты]]» (1977), «[[Фольклордан]] роман-эпопеяға дейін» (1987), «Мағжан» (1995, Қазақстан Мемл. сыйл., 1998), «Әдебиет және ұлт тағдыры» (1997), т.б. зерттеу кітаптары жарық көрген. Е. «Мағжан» монографиясында [[ұлы]] ақынның шығармаларына жан-жақты талдау жасап, байыпты баға берген. «Қазақ романының идеялық-эстетикалық және жанрлық өзгешелігі» деген тақырыпта докт. дисс. қорғады. Оның «Кітаптану негіздері» (1997), өзге авторлармен бірігіп жазған «Газет жанрлары» (1964), «Қазақ кітабының тарихы» (1999) кітаптары баспагерлер үшін құнды оқулықтар болып табылады. «Құрмет Белгісі», «Парасат» [[ордендерімен]] және медальдармен марапатталған.
