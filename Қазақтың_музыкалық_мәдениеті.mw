Ұлтымыздың бүкіл [[рухани]] игілігі 20 ғасырға дейін жазбасыз түрде дамып, ауыздан-ауызға, [[әке]]ден-[[бала]]ға, [[ұстаз]]дан - [[шәкірт]]ке, өткеннен - [[болашақ]]қа жеткізіліп отырған. [[Шаруашылық]]тың көшпенді және көшпенді емес түрі [[ұлт]]тық     [[аспап]]тардың, музыкалық   [[дәстүр]]лердің ерекшеліктерін, қазақ қоғамының  өмірі  мен тұрмысының,   сөздік  және ақындық  көркемөнердің біртұтастығын  көрсетеді. 

[[Музыка]]        өзінің  алғашқы кезеңінде  ескі   көшпелі қоғамның қажеттілігінен туып, ірі діни және тұрмыстық салт- дәстүрлермен біртұтас дүниеге айналды. Қазақ    этносының қалыптасу   кезеңінде   пайда болған ірі  эпикалық баяндаулар   – жыраулар орындауындағы   жырлар әртүрлі  дәстүрлермен байланысты  болды.    Халық жадында жүзден  аса  эпос сақталған, олар мың өлең жолынан тұрады, қыл [[қобыз]]  немесе  [[домбыра]] арқылы орындалған. Халық [[шығарма]]шылығының сүйікті жанры, батырлық және лирикалық – тұрмыстық эпостар қатарында “Қобыланды”, “Алпамыс”, “Ер - Тарғын”, “Қамбар”, “Қыз-Жібек”, “Қозы - Көрпеш   -   Баян сұлу”,   “Еңлік   және   Кебек” жырларын    айтуға    болады. Бұлар    қазақ тарихына  қатысты  нақты оқиғаларды аңыз, мифологиялық түрде жеткізеді.
 
[[Халық музыка]] аспаптарының көне үлгісі ретінде кейін пайда болған күй де - өзінің бастапқы   кезеңінде магиялық міндеттерді   атқарған.  Екі дәстүрдің    –    эпикалық    және аспаптық дәстүрдің шығуы халық санасында    атақты    әулие    – [[Қорқыт]] есімімен (бірінші жырау және шаман, “күй атасы”  және қыл–қобызды  жасаушы  алғашқы шаман   есімімен)   байланысты. Қорқыт өзінің ұрпағына ұлы мұра –  қобыздық  күйлер  -  “Қорқыт”, “Желмая”, “Тарғыл тана”, “Елімай”, “Ұшардың ұлуы” сияқты және т. б. шығармалар қалдырды. Олардың бір бөлігі дыбысты беру сипатымен ерекшеленді  және табиғаттың табиғи дауыстарын, өмір, өлім,  тұрмыс туралы философиялық ойларды берген. Барлық шығармаларда, бір күйден екінші күйге көшкенде   музыкалық   әуендер  бір  немесе бірнеше  рет  қайталанады.  Көк тәңіріне, рухтарға бағытталған  бұл  дыбыстар  қобыз үнінде тірілгенде жаңа реңк алады. Домбыра мен сыбызғы аспаптарының даму тарихы да ғасырлар қойнауына кетеді. Домбыраның пайда болуы туралы мынадай археолгиялық қазбалар мәлімет береді: ежелгі қала Хорезмді қазғанда екі шекті аспапта ойнап тұрған музыканттардың терракотты бейнелері табылған. Ғалымдар екі мың  жыл  бұрын  Хорезм қаласынан табылған  екі  шекті аспаптардың  қазақ домбырасымен ұқсастығын және оның  Қазақстан территориясында тұрған ертедегі көшпенділердің қолданған  аспаптарының   бірі деп бағалайды. Домбыра және сыбызғылық   музыканың  көне үлгілеріне  құстар  мен жануарлардың атауларымен күй –   аңыздар   жатады   –   “Аққу”, “Қаз”, “Нар”, “Ақсақ қыз”, “Ақсақ құлан”   батып  бара  жатқан балалар  мен  аңдар  туралы  - “Жорға  аю”,  “Зарлау”,  “Жетім қыз” және т. б. күй – аңыздар. Бұлар ерте кездегі діни сенім – нанымның,  әдет-ғұрыптың  жаңғырығын  осы күнге дейін алып келген. 19 ғ. таман ғана қазақ музыкасы өзін шектеген дін мен дәстүрлерден арылып,  дербес  көркемдік  шығарма  ретінде дами бастаған.  Бұл  кезең  –  шын  мәніндегі ұлттың   рухани   жаңаруы,   аспапты,   әндік, ақындық өнер сияқты негізгі халықтық өнердің даму  кезеңі  болды.   Қазақстанның   байтақ территориясында әртүрлі  дербес   кәсіби композиторлық  және орындаушы  мектептер пайда болды, әрбір аймақ өз ерекшелігін сақтап отырды. Мысалы,  Батыс Қазақстанның территориясы домбыралық күй - төкпені дамытудың   орталығы болып    есептелсе,  Сарыарқа аймағы  (Орталық  Қазақстан)  - әндерді орындаудың орталығы, оңтүстік  -  батыс  аймақ  (Қармақшы    ауданы) эпостық  жырды  баяндаудың  бай тәжірибесін сақтаған, ал Жетісу өңірі –  айтыс дәстүрін  – айтысушы ақындардың  жарыс өнерін  дамытады. [[Құрманғазы]], [[Дәулеткерей]],  [[Тәттімбет]], [[Қазанғап]],  [[Дина]],  [[Біржан]],  [[Ақан]], [[Жаяу   Мұса]],   [[Естай]],  [[ Ыбырай]],[[Нартай]],   [[Мәди]],  [[Мұхит]],  [[ Абай]], [[Кенен Әзірбаев]]тың есімдері тек қазақ  мәдениетіне  ғана  емес, әлемдік музыка мәдениетіне енді. Бұлар   – қазақ   музыка  мәдениетінің   шоқ [[жұлдыз]]дары болып табылады. Олар халықтық музыканы дамытты, дербестіктерін сақтады, халық арасында үлкен құрметке ие болды.


Үздіктердің ішіндегі үздігін халық – сал, сері деп атаған. 19 ғасырдағы кәсіби музыканттардың шығармашылық қызметі орындаушылық және композиторлық саламен ғана шектеліп қойған жоқ, олар көркемдік баяндаудың барлық түрін – поэтикалық импровизация, шешендік өнер, нәзік вокальдық    техника,    музыкалық    аспаптың құлағында   ойнау,   театр   мен   цирктік   өнер ойынының элементтерін қамтиды, бұл Батыс Европаның   орта ғасырлық  музыканттары  –  жонглерлер, трубадурлар, труверлер, мейстер –  миннизингерлермен  ұқсастығы бар.

20    ғ.    қазақ    музыкалық мәдениеті жаңа    әуендік    және жанрлық түрімен байыды. Аз ғана кезеңдік  тарихи  уақытта Республика европалық классикалық музыканың көпдауыстылығы мен жанрлық арсеналын  игерді.  Бұл  –  опера, симфония, балет,  аспаптық концерт,   кантата,   ораториялық, ансамбльдік, оркестрлік,  хорлық орындау  түрлері.  Шығармашылықтың  жазба түрінде қалыптасқан  жаңа кәсіби композиторлық    мектебі   құрылды.    Ұлттық мазмұндағы синтездік іріктеу және 20 ғасырдың 30-40 жылдарындағы европалық түрді таңдау нәтижесінде  қазақ   опералық   өнерінің классикалық  шығармалары  –  Е. [[Брусиловский]]дің  “Қыз Жібек”, А. [[Жұбанов]], Л. [[Хамиди]]дің  “Абай”, М. [[Төлебаев]]тың  “Біржан - Сара”   опералары   дүниеге   келді.   Олардың драматургиялық және музыкалық негізі – қазақ фольклоры  мен  ауызша  кәсіби  музыканың шексіз мүмкіндігі арқылы жасалған. Опералық театр сахнасы 19 ғ. ақындары Біржан мен Сара арасындағы қызу   айтыс,   той   дәстүрі.   19 ғасырдағы ұлт - азаттық көтеріліс батырының  әндері,  ақын  және күйші  [[Махамбет]]тің  және  ән  – жоқтаулар орындалатын аренаға айналды. 60-70 жж.. Республикада европалық аспапты   музыканың  күрделі жанры-симфониялық    музыка өнері   өте   жақсы   дамыды.   Ғ.[[ Жұбанов]]аның, Қ. [[Қожамьяров]]тың [[симфония]]лары,    симфониялық күй-жаңа жанрлық синтез осылай пайда болды. Ұлттық аудитория қазақтың  монодикалық музыкасының оркестрлік  және интерпретациясын  ерекше қабылдады.   “Отырар сазы” [[фольклор]]лық-[[этнография]]лық  [[оркестр]]    көпшілікке    жақсы  танымал    өнер ұжымына айналды. Б. Сарыбаев сияқты ғалым - фольклоршы қайта әкелген қазақ музыкалық аспаптары  оның  құрамына  кірді. Күйлердің оркестрлік орындалуында      батырлардың бейнелері,   бәйге   аттарының   шабысы,   кең даланың бауыры жазылған бейнесі, халықтық мейрамдар  кезіндегі  шерулер  -  барлығы  бір арнаға тоғысады. Бұл ұжымның нақты бетінің танылуына  осы  ансамбльдің  жетекшісі  және дирижері, композитор және домбырашысы Н. [[Тілендиев]]тің аса көп еңбегі сіңді. Қазақстанның қазіргі даму барысында музыка мәдениетінің  көп тармақты құрылымы қалыптасты. Республикада Европалық  жанрдағы орындаушылық  және композиторлық шығармашылықпен қоса, әуенді шығарудың  жаңа  дәстүрлі, әлемдік көпшілік музыка (рок, эстрада,  джаз)  және  әлемдік концессиялардың  діни музыкасы,  Қазақстанды мекендеген    халықтардың  – ұйғырлардың,  кәрістердің, немістердің,   дұнғандардың, орыстардың, татарлардың  ауысша кәсіби фольклоры негіз салды. Республикада әртүрлі көркемдік профильдегі орындаушы  ұжымдар - Мемлекеттік симфониялық оркестр, Құрманғазы атындағы Қазақтың    халық    аспаптар    оркестрі,    хор капелласы, халық би ансамблі, Мемлекеттік квартет, эстрадалық ансамбльдер, үрмелі және джаздық оркестрі пайда болды. 

Қазақстан - әлемдік масштабтағы [[классикалық музыка]]ны орындаушылар отаны. Ол - Е. [[Серкебаев]], Б. [[Төлегенқызы]],    Ғ. [[Есімов]],    Ә.    [[Дінішев]],    Г. [[Қадырбекова]], А. [[Мұсақожаева]], Ж. [[Әубәкірова]], шетелдердегі қазақ музыкалық диаспорасының жұлдыздары  – М. [[Бейсенғалиев]], Э.[[Құрманғалиев]],  ағайынды [[Нақыпбекова]]лар.  

Бүгінгі күні Республикада   К.[[Байсейітова]]  және  А.  [[Жұбанов]] атындағы     арнаулы балалар мектебі, [[Құрманғазы атындағы Алматы    Мемлекеттік Консерваториясы]],   Астанадағы [[Ұлттық   музыка Академиясы]], [[Абай атындағы     мемлекеттік опера     және     балет     театры]], [[Жамбыл атындағы Қазақ Мемлекеттік  филармониясы]], [[Қазақконцерт]],  М. [[Әуезов атындағы   әдебиет   және   өнер Институты]]   және басқа     да музыкалық - біліми, ғылыми және мәдени   мекемелер   бар.   Жыл сайын біздің  тәуелсіз республикамыз “Жігер”, “Алтын алма”, “Жаңа музыка күндері”, “Азия дауысы” халықаралық  сайысын,  ал халық музыканттарын  -  дәстүрлі музыканың халықаралық фестивалін, жас орындаушылар фестивалін ұйымдастырады. Музыка бүгін мен болашақты, өткенді жалғастырушы алтын буын міндетін атқарып отыр.
