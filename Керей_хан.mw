{{Infobox Monarch
| name            = Керей хан
| title           = Хан
| image           = <!--[[Сурет:Qasym Khan.jpg|200px|caption]]-->
| caption         = 
| reign           = [[1456]]—[[1473]]
| coronation      = [[1456]]
| othertitles     =
| full name       = Болатханұлы, Керей 
| predecessor     = [[Барақ хан]]
| successor       = [[Әз-Жәнібек хан]]
| suc-type        =
| heir            =
| queen           =
| consort         =
| issue           =
| royal house     =[[Орыс хан]] үйі
| royal anthem    =
| father          =[[Болат сұлтан]]
| notes           =
|}}
'''Керей хан''' (туған жылы белгісіз, [[15 ғ.]] [[1470 жж.|70 жж.]] басында қайтыс болған) — [[Қазақ хандығы|Қазақ хандығының]] негізін қалағандардың бірі. «Таурих-и гузида-ий Нусратнама» ([[1268]]—[[1270|70]]) еңбегінің авторы айтып өткендей, Керей хан — [[Орыс хан|Орыс ханның]] немересі, [[Болат хан|Болат ханның]] ұлы.

[[1456]] ж. Керей хан мен [[Әз-Жәнібек хан|Әз-Жәнібек ханның]] [[Әбілхайыр хан]] үстемдігіне қарсы күрескен қазақ тайпаларын бастап шығыс [[Дешті-Қыпшақ|Дешті-Қыпшақтан]] батыс [[Жетісу]] жеріне қоныс аударуы қазақ хандығының құрылуына мұрындық болған маңызды тарихи оқиға еді.

Бұл оқиғаның мән-жайы мынадай болатын: [[1428]] ж. [[Ақ Орда|Ақ Орданың]] ақырғы ханы [[Барақ хан|Барақ]] ішкі феодалдық қырқыста қаза болған соң, [[Ақ Орда]] мемлекеті ыдырап, ұсақ феодалдық иеліктерге бөлінгенде өзара қырқыс үдей түсті. Бұрынғы [[Ақ Орда|Ақ Орданың]] орнына [[Әбілхайыр хандығы]] мен [[Ноғай одағы]] құрылды. [[Шайбани]] тұқымынан шыққан [[Әбілхайыр хан]] бұрын [[Орда Ежен]] ұрпағы билеген [[Ақ Орда]] территориясы — Шығыс [[Дешті-Қыпшақ|Дешті-Қыпшаққа]] 40 жыл ([[1248]]—[[1468|68]]) үстемдік етті. [[15 ғ.]] ортасында [[Әбілхайыр хандығы|Әбілхайыр хандығында]] толассыз болып отырған қан төгіс соғыстар мен ішкі феодалдық қырқыстар болған сайын үдеп феодалдық езгі мен қанау халық бұқарасын ауыр күйзеліске түсірді. Аласапыран соғыстар мен феодалдық бытыраңқылық салдарынан Дешті-Қыпшақ даласында бұрыннан қалыптасқан мал жайылысын пайдаланудың дағдылы көшіп-қону тәртіптері бұзылды, көшпелі тайпалар мезгілінде жайлау-қыстауларына бара алмайтын болды. Бұл көшпенді мал шаруашылығына ауыр зардабын тигізді. Осындай ауыр тауқымет тартқан халық бейбіт өмірді, [[Әбілхайыр|Әбілқайырдың]] үстемдігінен құтылып, өз алдына тіршілік етуді армандады.

[[Мұхаммед Хайдар Дулати]] «Тарих-и Рашиди» атты еңбегінде былай дейді:
<blockquote style="border: 1px solid blue; padding: 0.5em 0.8em;">
Ол кезде Дешті Қыпшақты Әбілхайыр хан биледі. Ол Жошы әулетінен шыққан сұлтандарға күн көрсетпеді. Нәтижесінде Жәнібек хан мен Керей Моғолстанға көшіп барды. Есенбұға хан оларды құшақ жая қарсы алып, Моғолстанның батыс шетіндегі Шу мен Қозыбас аймақтарын берді. Олар барып орналасқан соң Әбілхайыр хан дүние салды да, өзбек ұлысының шаңырағы шайқалды. Ірі-ірі шиеленістер басталды. Оның үлкен бөлігі Керей хан, Жәнібек ханға көшіп кетті. Сөйтіп олардың маңына жиналғандардың саны 200 мыңға жетті. Қазақ сұлтандары 870 жылдары (1465-1466) билей бастады…
</blockquote>

Алғашында қазақ хандығының территориясы батыс [[Жетісу]] жері, [[Шу]] өзені мен [[Талас]] өзенінің алабы еді. Міне, нақ осы территорияға деректемелерде тұңғыш рет «Қазақстан» деген атау қолданылды, ежелден осы алапты мекендеген қазақтың ұлы жүз тайпалары [[Дешті-Қыпшақ|Дешті-Қыпшақтан]] қоныс аударған қазақ тайпаларымен етене араласып кетті. [[Әбілхайыр хандығы|Әбілхайыр хандығындағы]] аласапыран соғыс салдарынан қанжілік болған қазақ халқы бұл араға келіп ес жиып, етек жауып, экономикалық тұрмысы түзеле бастады. Мұны көрген [[Дешті-Қыпшақ]] көшпенділері Әбілхайыр хан қоластынан шығып, бөгеуін бұзған судай ағылып қазақ хандығына келіп жатты. [[15 ғ.]] [[1450 жж.|50 жж.]] ортасынан [[1470 жж.|70 жж.]] басына дейін Әбілхайыр ханның қарамағынан батыс [[Жетісу|Жетісуға]] 200 мың адам көшіп барды. [[1462]] ж. [[Моғолстан]] ханы [[Есенбұға хан|Есенбұға]] қайтыс болған соң, бұл мемлекетте ішкі феодалдық қырқыс күшейіп, өкіметсіздік жағдайдың өріс алуы, [[Амасанжы тайшы]] бастаған ойрат жоңғарларының жасаған шабуылы салдарынан [[Моғолстан]] мемлекетінің шаңырағы шайқалған кезде [[Жетісу]]ды мекендеген қазақ тайпаларының қазақ хандығына келіп қосылуы үдей түсті. Бұлар жаңадан құрылған [[Қазақ хандығы|Қазақ хандығының]] үкімет билігін нығайтып, оның беделі мен әскери, саяси күш-қуатын арттыра түсті.

Алайда жаңадан құрылған қазақ хандығының экономикалық негізі әлі де әлсіз еді. Бірсыпыра қазақ тайпалары [[Әбілхайыр хандығы|Әбілхайыр хандығының]], [[Моғолстан|Моғолстанның]], [[Ноғай одағы|Ноғай одағының]] және Батыс [[Сібір хандығы]]ның қол астында төрт хандыққа телі болып отырған болатын. Оның үстіне шығыс [[Дешті-Қыпшақ|Дешті-Қыпшақты]] билеген [[Әбілхайыр хан]] өзіне қарсы шығып, Жетісуға қоныс аударған қазақтардың өз алдына хандық құрып, масайрап отырғандығына, әсіресе Әбілхайыр хандығынан көптеген тайпалардың оған ағылып барып жатқанына азуын басып, қылышын қайрап отырды. Ол жаңа құрылған қазақ хандығын тарпа бас салып жойып жіберуге сұқтанды. Оншақты жыл айналасында батыс Жетісу өңіріне екі жүз мың жан саны бар көшпелі тайпалардың жиналуы кең өріс, қоныс керек етті. Ал көшпелі елдің отырықшы-егіншілігі көркейген аудандармен, әсіресе қолөнері мен саудасы дамыған экономикалық орталық — [[Сырдария]] жағалауындағы қалалармен сауда-саттық қарым-қатынастарына қолайлы жағдай жасау халық тұрмысындағы маңызды мәселеге айналды. Бұл қарым-қатынастың оңалуына тек көшпелі халықтар ғана емес, отырықшы аймақтардағы егіншілік өнімдерін өткізіп егіс көлігін алуды аңсаған егіншілер де, қолөнер өнімдерін өткізіп шикізат (жүн, тері, т.б.) алуды аңсаған қолөнершілер де, сауда тауарын өткізіп пайда табуға саудагерлер де мүдделі болды.

[[Сырдария]] бойындағы қалалар мен [[Дешті-Қыпшақ]] даласы үшін күресте қазақ хандығының басты бәсекелесі және ата жауы Әбілхайыр хан еді. Қазақ хандығы Әбілхайырға қарсы күресу үшін ең алдымен [[Моғолстан]] мемлекетімен тату көршілік одақ ойрат жоңғарларының тайшасы Амасанжының Моғолстанға шабуыл жасауынан және Әбілхайыр ханның Жетісудағы қазақ хандығына шабуыл жасауынан тізе қоса отырып қорғануды мақсат етті. [[1468]] ж. қыста Әбілхайыр хан [[Қазақ ханды|Қазақ хандығын]] қиратпақ болып, Жетісуға жорыққа аттанды, бірақ сапары сәтсіз болып, жорық жолында қаза тапты. Әбілхайырдың қаза болуы қазақ хандығының нығаюына және көлемінің кеңеюіне үлкен орай тудырды. Әбілхайыр өлгеннен соң оның елінде қиян-кескі қырқыс басталып, хандық ыдырай бастады.
<blockquote style="border: 1px solid blue; padding: 0.5em 0.8em;">
Өзбек ұлысының шаңырағы шайқалды, ірі шиеленістер басталды. Оның үлкен бөлігі Керей хан мен Жәнібек ханға көшіп кетті.</blockquote>

Мұндай тиімді жағдайды дер кезінде пайдаланған қазақ хандары Керей мен [[Жәнібек хан|Әз Жәнібек]] бұдан он екі жыл бұрын өздері ауып кеткен ата қонысы Дешті-Қыпшаққа қайта оралды.

Керей хан есімі тарихи деректерде соңғы рет [[1472]]—[[1473|73]] жж. [[Сырдария]] жағасындағы қалалар үшін [[Моғолстан]] ханы [[Жүніс хан|Жүністің]] ордасына Бұрыш сұлтанның шабуыл жасаған кездерінде айтылады.

Тарихи материалдарда Керей ханның хандық билікті ұлы [[Бұрындық хан|Бұрындыққа]] бергені туралы, Керей ханның [[Өзбек ұлысы|Өзбек ұлысын]] басқарған кезеңі, оның тағдыры қай уақытта, қандай жағдайларда қаза болғаны туралы нақты мәліметтер көрсетілмеген. Керей хан [[1472]]—[[1473|73]] жж. оқиғалардан кейін қайтыс болған деп есептеледі.

{{Kazakh Khans}}
[[Санат:Монархтар]]
[[Санат:Шыңғыс ханның ұрпақтары]]

[[ru:Керей-хан]]
