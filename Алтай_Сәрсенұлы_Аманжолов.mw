'''Аманжолов Алтай Сәрсенұлы''' (2.6.1934 ж.т., [[Алматы]] қ.) – түркітанушы, филология ғылымдарының докторы (1976), профессор (1978), Қазақстан Қоғамдық ғылым академиясының толық мүшесі (1995).<br />
Мәскеу мемлекеттік университетті жанындағы Шығыс тілдері ин-тын бітірген (1957). Қазақстан ҒА-ның Тіл және әдебиет инcтитутында кіші ғылыми қызметкер (1957–60, 1964–66). Қазақ мемлекеттік қыздар пед. институтында доцент, кафедра меңгерушісі (1966–1979), [[ҚазМУ]]-да кафедра меңгерушісі (1979–95), проф. (1995 жылдан), көне түркі жазба орт-ның директоры қызметтерін атқарған. «Көне түркі жазуының тарихы туралы деректер мен зерттеулер» деген тақырыпта докт. дисс. қорғады. Аманжолов зерттеулерінің басты бағыты – көне түркі жазу ескерткіштерінің тілі, көне түркі жазуының тарихы, түркі тілдерінің салыстырмалы грамматикасы, түркі руникалық графикасы мәселелері. Осы салада бірнеше монографиясы, оқулықтары, ғыл. мақалалары (жалпы саны екі жүзден астам, оның кейбіреуі ағылшын және түрік тілдерінде шет елде басылды) жарық көрді. [[«Құрмет» ордені]] (1999), медальдармен және «Қазақстан республикасының ғылымын дамытуға сіңірген еңбегі үшін» белгісімен (2004) марапатталған. 
===== Шығармалары: ===== 
# Глагольное управление в языке древнетюркских памятников, М., 1969; 
# Материалы и исследования по истории древнетюркской письменности, А.-А., 1975; 
# Тюркская руническая графика, І–ІІІ. А.-А., 1980, 1981, 1985; Түрік тілі. Оқу құралы. А., 1983; 
# Бабалар сөзі, Пекин, 1988; Ортақ асыл мирас. Трабзон (Түркия), 1994; 
# Түркі филологиясы және жазу тарихы, А., 1996; 
# Қазақша-орысша лингвистикалық терминология сөздігі, А., 1997, 1999; 
# стория и теория древнетюркского письма, А., 2003.
