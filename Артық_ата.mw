'''Артық ата''', ''Артық төбе'' – орта ғасырлардан сақталған көне қала орны. Сырдарияның сол жағалауында, Ақкөл деген жерде орналасқан. Алғаш 1900 жылы Н.В.[[Рудаев]], 1947 жылы А.Н.[[Бернштам]] басқарған Оңтүстік Қазақстан археология экспедициясы зерттеген. Соңғы рет 1971 жылы Оңтүстік Қазақстан кешенді археология экспедициясы толық зерттеді. Артық ата солтүстік-батыс және оңтүстік-батыс қабырғалары ұзынша келген төртбұрышты төбе. Үш бөліктен (цитадель, [[шахристан]] және [[рабад]]тан) тұрады. Жалпы аумағы 220х170 м, солтүстік-батыс шетінде орналасқан рабадтың аумағы 140х160 м, биіктігі 3 м. Оңтүстік-шығыс шетінде орналасқан цитадель мен шахристанның биіктігі 9 м, жоғары бетіндегі алаңшаның аумағы 30х40 м. Осы бөліктің үш шеті тік келген, солтүстік шеті ғана аласа. [[Цитадель]] мен шахристанға кіретін қақпаның орны осы шетте болған. Қалашықтың үстіңгі қабатынан табылған қыш ыдыстардың сынықтары Қаңлы-Хорезм дәуірінен бастап, [[Әмір Темір]] билік құрған кезең мүліктеріне сай келеді.
