'''Дәрумен''' ('''Витамин''') – ''адам мен жануарлардың тіршілігіне, олардың организміндегі зат алмасудың бірқалыпты болуы үшін аз мөлшерде өте қажетті биологиялық активті органикалық қоспалар.'' Витамин (латынша vіta – тіршілік) туралы ілімнің негізін 1880 ж. орыс дәрігері [[Николай Лунин]] салды. 1912 ж. поляк дәрігері [[Казимеж Функ]] сол кезге дейін жасалған тәжірибелер нәтижесін қорытындылап, ғылымға витамин терминін енгізді. Витаминдердің көпшілігі ферменттердің негізгі құрамдас бөлігі болып табылады. Организмде үздіксіз жүріп жататын химиялық реакциялар, мысалы, ішкен тағамның, мал азығының ыдырап, қорытылуы, ферменттердің қызметіне байланысты. Тағамның құрамында витамин жеткіліксіз болса, адам әр түрлі ауруға шалдығады. Ал витаминді (әсіресе, А және D витаминдерін) шамадан тыс көп қабылдау организмнің улануына (гипервитаминоз) соқтырады. Ол көбінесе, жас балаларда жиі кездеседі. Қазір барлық витаминдерді суда еритін витамин, майда еритін витамин және витамин тектес заттар деп бөледі. 
Витаминнің мал үшін де маңызы зор. Мал азығында витамин жеткіліксіз болса, малдың өнімі төмендейді, олар жүдеп, әр түрлі ауруларға шалдығады. Мал азығында А, Д, Е, К витаминдері жеткілікті мөлшерде болуы қажет. Мысалы, А витамині жетіспеген жағдайда сиыр не бие көз ауруына шалдығады, сүті кемиді, сондай-ақ олар қысыр қалуы, іш тастауы мүмкін. Малға қажетті витамин балауса шөпте, жоңышқада, сүрленген шөптерде, т.б. болады. Қыста авитаминозға шалдыққан, т.б. түрлі жағдайлармен жүдеген малға витамин концентраттарын, сәбіз, балық майы, т.б. витамині мол азық беру керек. Мал азығындағы витамин мөлшерін көбейту үшін арнайы витамин препараттары мен құрғақ ашытқылар шығарылады.
Витамин жетіспеушілік, авитаминоз – күнделікті ішетін тағамда витаминдердің жетіспеуінен, олардың бойға сіңуінің бұзылуынан не витамин синтезделуінің тежелуінен туатын аурулар. Егер адам үнемі витамині аз, бірыңғай тағаммен (консервіленген, кептірілген, рафинадталған) тамақтанса, организмге, негізінен көмірсулар (қант, т.б.) ғана түсіп, белок пен майлар аз түссе, ал көкөніс пен жеміс-жидектер мүлдем болмаса витамин жетіспеушілік дамиды. Сондай-ақ азық-түлік дұрыс сақталмаса немесе олардан сапасыз тағам дайындалса, азық-түлік құрамындағы витаминдер бұзылады. Мысалы, құрамында никотин қышқылы (РР витамині) аз дәнді дақылдармен ғана қоректену пеллагра ауруына, ал қауызы алынған күрішпен және өте ұнтақталған бидай ұнынан жасалған нанмен ғана тамақтану бери-бери сырқатына әкелуі мүмкін. Тағамда витаминдердің жеткіліксіз болуы, адам организмін әлсіретеді. Мұндай жағдайды гиповитаминоз деп атайды. Оған ауа райының қолайсыз жағдайы, ауасы лас жерде ұзақ уақыт жұмыс істеу, сондай-ақ гастрит, асқазан ісігі, гельминтоз, лямблиоз, т.б. аурулар себеп болады. Витамин жетіспеушілік болғанда организмде зат алмасу процесі бұзылып, оның жұқпалы ауруларға қарсы тұру қабілеті нашарлайды. Сондай-ақ, адамның көңіл-күйі күйзеліске ұшырағанда, ауа-райының құбылмалы кезеңдерінде, әйелдердің жүктілігі не сәбиін емізуі, т.б. жағдайларда организмде витамин жетіспеушілік артады. Мұндай жағдайда дәрігерге қаралып, арнаулы витаминдер қабылдап, көкөніс пен жемістерді көбірек пайдалану қажет. Витамин жетіспеушілік және гиповитаминоз жануарларда да болады. Мал авитаминозбен, көбінесе көктемде ауырады. Витамин жетіспеушіліктен аналық мал қысыр қалады, төл нашар өседі. Мысалы, В витамині жетіспеген жағдайда құс полиневритпен, шошқа пеллаграмен ауырады. D витамині жетіспесе, төл қатпа болады, ірі мал сүйек ауруына шалдығады.

[[ar:فيتامين]]
[[az:Vitaminlər]]
[[be:Вітаміны]]
[[be-x-old:Вітаміны]]
[[bg:Витамин]]
[[bn:ভিটামিন]]
[[bs:Vitamini]]
[[ca:Vitamina]]
[[ckb:ڤیتامین]]
[[cs:Vitamín]]
[[cy:Fitamin]]
[[da:Vitamin]]
[[de:Vitamin]]
[[dv:ވިޓަމިން]]
[[el:Βιταμίνη]]
[[en:Vitamin]]
[[eo:Vitamino]]
[[es:Vitamina]]
[[et:Vitamiinid]]
[[eu:Bitamina]]
[[fa:ویتامین]]
[[fi:Vitamiini]]
[[fo:Vitamin]]
[[fr:Vitamine]]
[[ga:Vitimín]]
[[gl:Vitamina]]
[[he:ויטמין]]
[[hi:विटामिन]]
[[hr:Vitamini]]
[[hu:Vitaminok]]
[[hy:Վիտամին]]
[[id:Vitamin]]
[[is:Vítamín]]
[[it:Vitamine]]
[[ja:ビタミン]]
[[jv:Vitamin]]
[[ka:ვიტამინები]]
[[km:វីតាមីន]]
[[kn:ಜೀವಸತ್ವಗಳು]]
[[ko:비타민]]
[[la:Vitaminum]]
[[lb:Vitamin]]
[[lt:Vitaminas]]
[[lv:Vitamīni]]
[[mk:Витамин]]
[[ml:ജീവകം]]
[[mr:जीवनसत्त्व]]
[[ne:भिटामिन]]
[[nl:Vitamine]]
[[nn:Vitamin]]
[[no:Vitamin]]
[[nov:Vitamine]]
[[oc:Vitamina]]
[[pl:Witaminy]]
[[ps:ویټامینونه]]
[[pt:Vitamina]]
[[ro:Vitamină]]
[[ru:Витамины]]
[[scn:Vitamina]]
[[sh:Vitamin]]
[[simple:Vitamin]]
[[sk:Vitamín]]
[[sl:Vitamin]]
[[so:Fiitamiin]]
[[sq:Vitaminat]]
[[sr:Vitamini]]
[[su:Vitamin]]
[[sv:Vitaminer]]
[[ta:உயிர்ச்சத்து]]
[[te:విటమిన్]]
[[tg:Витамин]]
[[th:วิตามิน]]
[[tk:Witamin]]
[[tl:Bitamina]]
[[tr:Vitamin]]
[[uk:Вітаміни]]
[[ur:حیاتین]]
[[vi:Vitamin]]
[[yi:וויטאמין]]
[[zh:维生素]]
[[zh-min-nan:Bî-tá-mín]]
