'''Электрод''' (электр… және грек. lіdos – жол) – 1) Пісіру Э-ы – пісіру, кесу не балқыту кезінде бұйымға электр тогын жеткізетін сы-рық. Пісіру тәсіліне орай металдан, көмірден (пісірілмекші жапсардың сапасын жақсарту мақсатында бетіне легирлеуші, тотықтандырғыш, т.б. қасиет беретін хим. зат жағылған), т.б. дайындалған Э. түрлері қолданылады. Металл Э. диам. 0,3 – 12 мм болып келетін сымнан жасалады. 2) Пештік Э. – доғалық пештің жұмыстық кеңістігіне электр тогын жеткізіп отыратын элемент. Болат балқытуда көмір мен графитті Э., ферроқорытпа өндірісінде балқымалы затпен толтырылып отыратын Э. (диам. 1,2 м-ге жететін) қолданылады. Доғалық вакуум пешінде қолданылатын Э-тың толтырғыш заты ретінде қайта қорытылатын металл (не қорытпа) пайдаланылады. 3) Гальваникалық Э. – электролитке батырылған не онымен жанасатын электрондық өткізгіш (металл, графит) түріндегі элемент. Ол электролизде, гальвани элементінде, қуатты жарық көздерінде, т.б. пайдаланылады.
