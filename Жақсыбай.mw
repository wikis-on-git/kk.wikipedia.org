'''ЖАҚСЫБАЙ''' — Тобыл мен Өлкейек өзендерінің бастаулары аралығындағы тұйық көл. [[Қостанай]] обл-ның Наурызым ауд. жерінде, Торғай үстіртінің оңт. жағында, Сыпсыңағаш қолатының шығысында, теңіз деңгейінен 229 м биіктікте жатыр. Аум. 14 км2, ұз. 4,8 км, ені 4 км, жағасының ұз. 15,1 км. Жауын-шашын және жер асты суымен толысады. Жағасы, негізінен, жайпақ, батпақты, оңт. түйетайлы, жарқабақты. Қараша — сәуір айлары аралығында мұз қатады. Суы тұщы, тамыз айында сәл кермектеледі. Мал ішеді, шабындық көлдетіліп суарылады. Қргелес жатқан Арыстанбай өңірінің жайылымы суландырылады. 
Қ. Көбенқұлов
'''ЖАҚСЫБАЙ''' — Жайық алабындағы өзен. Бат. [[Қазақстан]] обл-ның Қаратөбе ауд. жерімен ағып өтеді. өз. 130 км, су жиналатын алабы 2661 км2. Ақтөбе обл. жеріндегі Теректітөбе тауынан (244 м) басталады да Қарағанды құмын жағалап Сұлукөлге құяды. Қар және жер асты суымен толығады. Арнасы енсіз (10 — 12 м), жайылмасы төм. жағында ғана қалыптасқан. Салалары: Шыңғыссай (15 км), Майлысай (27 км), Ащысай тармағы (46 км). Жылдық орташа су ағыны 0,093 м3/с. Жаздың ортасында суы тартылып, қарасуларға бөлінеді. Мал, шабындық суғарылады. Алабы — табиғи шабындық, шүйгін жайылым. 
Қ. Көбенқұлов
'''ЖАҚСЫБАЙ''' — Бат. [[Қазақстан]] обл-ның Жәнібек ауд-ндағы ауыл, ауылдық әкімш. округі орталығы. Аудан орт. — Жәнібек а-нан солт-ке қарай 145 км жерде, жусан аралас еркекшөп, көде, көкпек өскен сортаңды ақшыл қоңыр топырақты дала белдемінде орналасқан. Тұрғыны 1,3 мың адам (1999). Қргесі 1965 ж. Свердлов атынд. қой ш-н ұйымдастыруға байланысты қаланды. Кейіннен (1997) оның негізінде Ж-да “Өркен” өндірістік кооперативі мен 77 шаруа қожалықтары құрылған; орта мектеп, 2 фельдшерлік-акушерлік пункт бар. 
А. Мақанова
''''''ЖАҚСЫБАЙ''' ЖАНТӨБЕТҰЛЫ''' (1888 ж.т., [[Жамбыл]] обл. Шу ауд. Абай а. — 21.9.1958, сонда) — айтыс ақыны. 1936 ж. Мәскеуде өткен қазақ әдебиеті мен өнерінің онкүндігіне қатысады. Ақындардың респ. слетіне (1938, 1939), Абай Құнанбаевтың (1945), Жамбыл Жабаевтың (1946) 100 жылдық мүшел тойларындағы айтыстарға қатысып, жүлдегер атанған. Оның “Атыңнан, атам қазақ, айналайын” деген патриоттық толғауы майдан газетінде (“Отанды қорғауға”, 1944, ғ38) басылып, жауынгерлер арасында кең тараған. Халық ақындары Қ.Баймағанбетов, Қ.Терібаев, Н.Баймұратов, Қ.Елеуовпен, т.б. айтыстары, қырғыздың атақты жыршысы Османқұлмен хат арқылы айтысы (1951) — көркемдігі жағынан құнды шығармалар. Ж. өлеңдерінің негізгі тақырыбы — еңбек адамдары, майдан мен тылдағы ерлік істер. Ақынның көптеген өлең-жыр, толғауларынан басқа “Түрксіб” (1931), “Назым қыз” (1939), “Мәлік батыр” (1944), “[[Жамбыл]]” (1950) атты дастандары бар. Өлеңдері мерзімді баспасөзде, жинақтарда (“Ақын жырлары,” 1956; “Пернедегі термелер”, 1965; “Ақын-жыраулар”, 1979) басылды. 1985 ж. “Өмірімнің өрнегі” деген атпен жеке жыр жинағы жарық көрді. 
А. Бұлдыбаев
