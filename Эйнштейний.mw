'''Эйнштейний''' (Eіnsteіnіum), Es – элементтердің периодтық жүйесінің ІІІ тобындағы жасанды жолмен алынған радиоактивті хим. элемент; ат. н. 99, ат. м. 252; актиноидтар тобына жатады. Э-ді Сиборг бастаған американ ғалымдары 1952 ж. термоядр. жарылыс өнімдерін зерттеу барысында бөліп алып, А.Эйнштейннің құрметіне атаған (1955). Уран 238U изотопы 15 нейтрон сіңіріп, жеті -ыдырауға ұшырағанда 253Es изотопы түзіледі. Э-ді ядр. реакторларда жасанды жолмен алуға болады, ол үшін уранды нейтронмен немесе иондармен атқылайды: 238U(N14 6n) 246Es. Э. элементінің 19 изотопы бар, оның сегізі ауыр иондар, -бөлшектер және дейтрондар арқылы алынған. Э-дің 247Es изотопы 1967 ж. Дубно қ-нда синтезделген. Ең тұрақты изотопы 254Es (T1/2 = 280 тәулік). Хим., физ.-мех. қасиеттері аз зерттелген Э-ді 3 валентті LaF3, La(OH)3 қосылыстарын басқа элементтермен бірге тұнбаға түсіру және ион алмастыру арқылы жеке күйінде бөліп алады. Э. басқа элементтерді синтездеуде пайдаланылады. Оның 253Es изотопынан менделевий алынады.
