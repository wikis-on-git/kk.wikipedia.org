(1867, қазіргі Шығыс Қазақстан обл., Катон-Қарағай ауд. — 1936, ҚХР-дың Шыңжаң өлкесі, Алтай аймағы) — қоғам қайраткері, ағартушы. [[Петербург]] орман ш. ин-тында оқып жүргенде еліне келіп, болыстыққа сайланған. Ә. елді жаңаша басқаруға талпыныс жасайды. 1904 ж. Шыңғыстайда орысша-қазақша оқытатын төрт сыныптық мектеп ашқан. Онда орыс мұғалімдері, ақын С. Торайғыров ұстаздық еткен. 1913 ж. қыздарды еріксіз атастыруды және әмеңгерлікті жою туралы алты тармақты заң жобасын жасап, бекіттірген. Осы ережені іске асыруды қолға алған. 1920 ж. Семейде өткен [[Алашорда]] съезінде Ә. үкіметтің аймақтық к-нің мүшесі болды. 1928 ж. кеңес үкіметі органдарының құдалауына шыдамай, Қытайға өтіп кетуге мәжбүр болды. [[Ленинград]] ([[Санкт-Петербург]]) ун-тінде оқыған ұлы Қамбар, [[Мәскеу]] сауда ин-тында оқыған ұлы Шабдан аймақтың ағарту-мәдениет жұмыстарына қатысады. Ә. қайтыс болғаннан кейін бір жылдан соң екі ұлы да тұтқындалып, ату жазасына кесілді. Ә-нің өлеңдері мен әндері ел аузында сақталған.
У. Іыдырханұлы
