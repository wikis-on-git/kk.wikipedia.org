'''Аймақтық гидрогеология''' – гидрогеологияның бір саласы, ірі көлемді жер аймағын, геол. құрылымдардың гидрогеол. жағдайын, жер асты суларының таралу заңдылықтарын зерттейтін ғылым. Ол жалпы аймақтың не жеке аудандардың гидрогеол. түсірімдерінің нәтижелеріне, гидрогеол. карталар мен қималарға негізделеді. А. г. жер қыртыстарының ішкі қабаттарындағы судың пайда болу, таралу, өзгеру тарихын, оның мөлшері мен сипатын, әр текті тау жыныстарымен байланысын, шаруашылыққа пайдалану жолдарын анықтайды. А. г. жаңадан жасалатын карталар мен зерттеулердің сапасын, гидрогеол. іздеулер мен барлау нәтижелерін жақсартуға мүмкіндік береді. Қазақстанда А. г. саласындағы ғылыми-зерт. 20 ғ-дың 30-жылдарынан басталды. Ол кен игеру, елді мекендер салу, өндіріс, жол құрылыстарын жүргізу, тың және тыңайған жерлерді игеруге байланысты дамыды. Соның негізінде табиғи және антропогендік гидрогеол. процестердің өзге табиғи құбылыстармен байланыстары анықталып, республика жері жеке аймақтарға бөлінді. Қазақстан гидрогеологтарының (У.М.Ахмедсафин, Ж.Сыдықов, Ә.К.Жәкелов, СЕЛОСЫМұхамеджанов, В.Ф.Шлыгина, т.б.) көп жыл бойы жүргізген зерттеулері нәтижесінде республикадағы артезиан және грунт сулары, жылы, ыстық және шипалы су көздері, жер асты суларының табиғи қорлары туралы республика және шет ел баспаларынан 80-нен астам көлемді ғылыми еңбектер, іргелі қорытындылар жарық көрді, республика көлемін түгел қамтитын 20 аймақтық карта басылып шықты. Қазақстанның көлемді аумақтарының (батыс, солт., оңт., орт. және шығыс бөліктерінің) гидрогеол. жағдайларын негіздеуге арналған көп томдық гидрогеол. басылымның 5-томы жарияланды. А. г. саласын зерттеумен ҚР ҒМ–Ғылымдар Академиясының Гидрогеол. және гидрофиз. институты, ҚР Экология және табиғи ресурстар минститулігі айналысады. 

==Қолданылған әдебиеттер==
Ахмедсафин У.М. и др. Гидрогеологическое районирование и региональная оценка ресурсов подземных вод Казахстана, А.-А., 1964; 
Подземные воды Казахстана и перспективы их использования, А.-А., 1978; 
Сыдыков Ж., Шлыгина В.Ф. Подземные воды Казахстана, Структурно-нидрогеологическая основа и систематика, А., 1998.

[[Санат:Геология]]
[[Санат:Гидрогеология]]
