'''ҚОЗҒАЛТҚЫШ''', мотор (лат. motor – қозғалысқа келтіретін) – қандай да бір энергия түрін механикалық жұмысқа түрлендіретін күш-қуат машинасы. <br />
Энергия мех. жұмысқа Қ. тегіне (типіне) қарай қайталамалы-ілгерілемелі қозғалыстағы піспек (поршень), айналмалы қозғалыстағы ротор немесе реактивті қозғалыс тудыратын аппарат арқылы түрленеді. Оны жердегі, [[Су|судағы]], [[Аспан|аспандағы]], [[Ғарыш|ғарыштағы]] көлік құралын қозғалысқа келтіру, өндірістің әр саласындағы жұмыс машинасын, тұрмыс техникасын, т.б. іске қосу үшін қолданады. <br />
Қ. бірінші реттік (бастауыш) және екінші реттік (қостауыш) Қ. болып бөлінеді. Бірінші реттік Қ. (бу, газ, жел Қ-тары) табиғи энергет. ресурстарды (отын, [[су]], [[жел]] энергиясын, ядр. энергияны) мех. энергияға тікелей түрлендіреді. Оған жылу Қ-ы, бу Қ-ы, газ Қ-ы, жел Қ-ы, гидравлик. Қ., т.б. жатады. Олардың ішінде отын немесе [[атом]] энергиясын мех. жұмысқа айналдыратын жылу Қ-ы ең басты топты құрайды. <br />
Ал екінші реттік Қ. бірінші реттік Қ. көмегімен алынған энергияны түрлендіреді. Олардың қатарына эл. Қ-тар, пневматик. (сығылған ауаның қысымын пайдаланатын) Қ., т.б. жатады. Жинақталған мех. энергияны беретін құрылғылар да Қ. (инерциялық, серіппелі, гірлі механизмдер) қатарына кіреді. Атқаратын қызметіне қарай Қ-ты орнықты, мобильді (көшпелі, жылжымалы) және көліктік Қ-тар деп бөледі.<br />
Адамзат тарихындағы тұңғыш механикалық Қ. су дөңгелегі болды. Оны ертеде суландыру жүйесінде [[өзен]]-көлден су тартуға, кейін келе мануфактура өндірісінің [[күш]] құралы ретінде қолданды. <br />
Жел Қ-ы да ертеден белгілі болған. 18 ғ-дың орта шенінен өндірістің машиналы технологияға көше бастауына байланысты жергілікті қуат көзі – [[су|суға]], [[Жел|желге]], т.б. тәуелді бола бермейтін Қ. жасау қажеттігі туды. Осы кезде отын энергиясымен қазанда бу өндіріп, онымен жұмыс істейтін бірінші жылу Қ-ы – бу машинасы жасалды. <br />
19 ғ-дың 2-жартысында жылу Қ-ының бу турбинасы және іштен жанатын қозғалтқыш (ІЖҚ) атты жаңа екі типі өмірге келді. Бу турбинасында бу энергиясын біліктің айналысына түрлендіру үшін бу машинасындағыдай кривошипті-шатунды (айналшақты-бұлғақты) механизмнің қажеті болмады. Бұл Қ. тарихындағы ірі тех. жетістік еді. ІЖҚ да арзан [[мұнай]] өніміне көшіп, бу өндіретін ауыр да қолапайсыз бу қазанынсыз жұмыс істейтін болды. 19 ғ-дың аяғында карбюраторда жанғыш қоспа дайындап, оны Қ-тың жану камерасында эл. білтемен тұтататын ІЖҚ емес, сорған суық ауаны цилиндрде піспекпен қатты қысып қыздырып, оған сұйық отын бүркіп жағатын жаңа жылу Қ-ы (қ. Дизель) жасалынды. <br />
Нәтижесінде ІЖҚ-тың п. ә. коэфф. өсті, үнемділігі артты, құралымы қарапайым да ықшам түрге келді. Бүгінгі күні көлік құралы түгелдей дерлік ІЖҚ-пен жарақталады. Жылу Қ-ы сияқты осы кезеңде гидравлик. Қ., оның кең тараған түрі – гидравликалық турбина (гидротурбина) құралымы да ұдайы жетілдірілумен болды. Соның арқасында негізгі гидротурбинадан тұратын аса қуатты (600 МВт-қа дейін) гидроэнергет. агрегаттар жасалып, ірі-ірі су электр стансалары салына бастады. <br />
19 ғ-дың аяғы және 20 ғ-дың басында эл. энергиясын мех. жұмысқа түрлендіргіш машина – электрлік Қ. (электр моторы), оның тұрақты токпен, айнымалы токпен жұмыс істейтін нұсқаларының пайда болуы және іс жүзінде қолданылуы өнеркәсіптің энергет. базасын күрт дамытуға мүмкіндік берді. Сондай-ақ, қуаты Вт-тың шағын бөлігінен ондаған МВт-қа жететін синхронды эл. Қ. пен асинхронды эл. Қ. тіршіліктің барлық дерлік саласында кең қолданыс табуда. 20 ғ-дың 1-жартысында жылу Қ-ының жаңа түрлері – газ турбиналық қозғалтқыш, реактивті қозғалтқыш, ядр. Қ. (қ. Ядролық күш қондырғысы) жасалды. Қазіргі таңда авиация Қ-ының көпшілігін газ турбиналық Қ. құрайды. Ол сонымен бірге локомотивте (газ турбиналық тасығыш), [[Автомобиль|автомобильде]] қолданылады.
