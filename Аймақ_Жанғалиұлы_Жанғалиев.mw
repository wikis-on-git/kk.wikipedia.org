ЖАНҒАЛИЕВ Аймақ Жанғалиұлы (15.8.1913 ж.т., [[Батыс Қазақстан]] обл. Сырым ауд. Ащысай а.) – биол. ғыл. докт. (1969), проф. (1990), Қазақстан ҒА-ның акад. (2003). Қазақ КСР-інің еңбек сің. ғыл. қайраткері (1961). Қазақ мемл. а. ш. ин-тын (1935, қазіргі Қазақ ұлттық агр. ун-ті) бітірген. Оңт. Қазақстан обл. Төле би (бұрынғы Қаратас) ауд-нда агроном болған (1935–36). 2-дүниежүз. соғысқа қатысқан. Қазақ егіншілік ғыл-зерт. ин-тында бөлім меңгерушісі (1946–49), ин-т директоры (1949–53), [[Гурьев]] (қазіргі Атырау) мемл. а. ш. тәжірибе ст-ның, Қазақ жеміс-жүзім ш. ғыл.-зерт. ин-тының ұйымдастырушысы, тұңғыш директоры (1953–59), Қазақстан ҒА-ның Биол. ғылымдар бөлімшесінің акад.-хатшысы, Төралқа мүшесі (1962–70) болды. 1970 жылдан Қазақстан ҒА-ның Бас ботаника бағында қызмет істеді. Ол 1970–80 ж. жабайы жеміс-орман өсімдіктері бөлімін басқарды. Сондай-ақ 1980 жылдан [[Ботаника]] және фитоинтродукция ғыл.-зерт. ин-тында лаборатория меңгерушісі, сондай-ақ «Өсімдіктер генофондысы» ЖШС-нің бас директоры. Негізгі ғыл. еңбектері Қазақстандағы жеміс ағаштарының биол. алуан түрлілік генофондысын сақтау және оны тиімді пайдалануға арналған. Ж. бақ ш. жүйеге келтіріп, жеміс-жидек және жүзім ағаштарын өсіру әдістерін жетілдірді. Ж. жеміс-орман ағаштарының селекциясы мен генетикасын зерттеген. 2-дәрежелі Отан соғысы, 2 рет «Құрмет Белгісі» ордендерімен және медальдармен марапатталған.
