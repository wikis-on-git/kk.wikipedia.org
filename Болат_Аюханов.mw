'''Болат Аюханов'''

Болат Аюханов 1938 жылдың 13 қыркүйегінде дүниеге келді. ҚР халық әртiсi, Мемлекеттiк сыйлықтың, Тәуелсiз меценаттар клубының «Тарлан» (платина), Ыстамбулда өткен халықаралық «Фомгед» би ансамблiнiң айрықша сыйлығының иегерi, Халықаралық ақпараттық академияның академигi, өнертану профессоры, Бас балетмейстр Болат Аюханов қазақ халқының музыка өнерiндегi тарланы, дауылпазы. Ол 13.9.1938 жылы Алматыда туды.
Ғазиз Қуатовтың жанұясы 1946 жылы түпкiлiктi Алматыға оралып, Болат 28-мектептiң табалдырығын аттады.Болат балет мектебіне келгеннен кейін бес жыл өткен соң, ол конкурстан өтіп, Александр Селезнев класына қабылданды. Ол хореографиялық училищенiң дарынды бишiсi болып есептелдi. Осы жетiстiгi арқасында Ленинградтың А.Я. Ваганова атындағы училищеге екі жылдық дамыту курсына жiберiлдi.Дипломын қорғай сала, Болат Алматыға асыға оралды. Ол Абай атындағы ҚМАОБ театрына қабылданып кәсiби бишiлiкке кiрiстi. 1958 жылы Мәскеуде қазақ әртiстерiнiң концертi өткiзiлдi. Болат Асафьевтің «Бақшасарай хауызы» және М.Глинканың «Руслан және Людмила» балеттеріндегі партияларды Үлкен театр сахнасында биледi. Аты шулы балерина Ольга Лепешинская Болат Аюхановтың орындаушылығын жоғары бағалады, енді ол осыдан бастап өзiнiң дарынына берік сене бастады. 
Болат Ғазизұлының тек қана билеушiлiк өнерiнің шеңбері қанағаттандыра алмады, оны балетмейстрлiк қызықтырды. Ол ендi Мәскеудiң А.В. Луначарский атындағы мемлекеттік театралдық өнер институтының балетмейстерлiк бөлiмiне орналасуға шешiмге келдi 1967 жылдың 1-тамызында Болат Аюханов «Қазақконцерт» бірлестігі жанында «Алматының жас балетi» кәсiби ансамблiн ұйымдастырып, сахнаға шығарды. 1975 жылдан бастап «Қазақстанның классикалық би ансамблі» деп аталатын. 1967 – 75 жылдары осы ансамбльдің көркемдік жетекшісі әрі Бас балетмейстері болды. Болат Аюхановтың музыка саласындағы ерен еңбегі жоғары бағаланды. Ол Қазақстан Жастар Одағы сыйлығының, Мемлекеттiк сыйлықтың лауреаты, ҚР халық әртiсi, «Арабеск-92» халықаралық балет әртiстерi жарысының және «Тарлан» сыйлығының иегерi. Бiрнеше медаль, ордендермен марапатталды. 2005 жылы оған Халықаралық ақпараттандыру академиясының академигi атағы тапсырылды. Одан екi жыл бұрын «Алматының жас балет» ұжымы «ҚР мемлекеттiк би ансамблi» болып өзгертiлдi. Оның гастрөлдiк сапарлар iзi Латвия, Ресей, Украина, Эстония, Италия, Польша, Үндiстан, Финляндия, Франция, Чехословакия, Германия, Венгрия, Швеция, Ирак, Иордания, Сирия, Түркия, Англия тағы да басқа көптеген елдерде жалғаса түсті.  Болат Аюханов 1988 жылы «Менiң балетiм», ал 2000 жылы «Сезiмнiң өмiр баяны» атты кiтаптарын жарыққа шығарды. Сондай-ақ, «Балеттiң шынысы немесе Па-де-бурренiң өмiр кешуi» кiтабын да баспаға дайындау үстінде болды. Ол бірнеше балет конкурстарының қазылар алқасының мүшесі. Бұл күндері Т.Жүргенов атындағы өнер академиясында балет режиссерлерін дайындауда, А.Селезнев атындағы хореографиялық училищеде ұстаз. Оның шығармашылық жолын асқақ биші, ғаламат жаңашыл балетмейстер деп тану ылайықты

'''Әдебиет'''
*Б.Кожиров "Қазақ елінің атақты музыка өнерпаздары" 2010ж

<!-- Санаттар --> 
[[Санат:1938 жылы туғандар]]
[[Санат:Қазақстанның халық әртістері]]
