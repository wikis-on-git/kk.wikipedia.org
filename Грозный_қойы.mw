'''Грозный қойы''' – биязы жүнді қой тұқымы. [[Австралия меринос|Австралия мериносын]] жергілікті қой тұқымымен будандастыру арқылы 1938 – 51 ж. [[Дағыстан|Дағыстанда]] шығарылған. АКСР-дің «Червленый буруны», Қалмақ АКСР-інің «Черноземельский» асыл тұқымды қой з-ттарында, Чешен – Ингуш АКСР-інің «Щелковский» мал тұқымы кеңшарында шоғырланған. Қазақстанда аз, солт. мериносын шығаруда пайдаланылады. Қошқары 90 – 100, саулығы 46 – 55 кг тартады. Қырқылатын жүн мөлшері тиісінше 12 – 17 және 5,5 – 7,0 кг. Таза жүн түсімі 45 – 50%. Жүнінің ұз. 8,0 – 8,5 (кейде 13) см, жіңішкелігі 64 – 70 сапаға жатады. 100 саулықтан 130 – 140 қозы алынады.
