'''ҚОҢЫРАУГҮЛ''' '''''(Campanula)''''' – бір немесе көп жылдық шөптесін [[өсімдіктер]]. <br />
ТМД елдерінде 150-дей түрі белгілі. [[Қазақстан|Қазақстанда]], көбінесе, [[Ақтөбе]], [[Шығыс Қазақстан облысы|Шығ. Қазақстан обл-нда]], [[Тобыл]], [[Есіл]] алқабында, Жетісу (Жоңғар), [[Іле]], [[Күнгей Алатау|Күнгей Алатауларында]] өсетін 10 түрі бар. Ара тісті жапырағы кезектесіп орналасқан. <br />
Тостағанша жапырақшалары 5 тісті түтік пішінді, жатынымен бірігіп кеткен. [[Гүл|Гүлінің]] күлте жапырақшалары 5 қалақты, қоңырау тәрізді, ақ, көк, ақшыл көк түсті. Гүлдері сыпыртқы немесе шашақ гүлшоғырына топталған. Жемісі 3 – 5 ұялы, қақырап ашылатын қорапша. Айрықша маңызы бар түрі – рапунцел тәрізді Қ. (C. rapunculoіdes). Оның биікт. 30 – 100 см. Сабағы тік өседі. [[Жапырақ|Жапырағы]] жұмыртқа не қандауыр пішінді. Көк, күлгін түсті гүлі бір-бірден қысқа [[гүл]] сағағында орналасқан. [[Шілде]] – [[Тамыз|тамызда]] гүлдеп, [[Қыркүйек|қыркүйекте]] жеміс береді. Жапырағы мен тамыры жеуге жарамды. Қ-ді әсемдік, тағамдық және дәрілік мақсатта қолдану үшін өсіреді.
