{{wikify}}
'''Бөкей ордасы ауданы''' — [[Орал облысы]] құрамындағы аудан.

== Атауы ==
[[20 ғ.]] бас кезінде [[Бөкей Ордасы]] көптеген өзгерістерді басынан өткерді.

[[1925]] жылы [[Бөкей губерниясы]] таратылып, [[Орал губерния]]сының құрамына енгізілді. 1928 жылы [[Бөкей уезі]]нің аты [[Орал облысы]]ның Орда ауданы болып өзгертілді. Осы уақыттан бастап Бөкей ордасы атауы жойылды.

2001 жыл ордалықтар үшін екі бірдей қуаныш әкелді. Оның бірі — Тәуелсіздіктің 10 жылдығы болса, екіншісі — [[Орда қаласы|Орда]]ның 200 жылдығына орай [[Бөкей Ордасы]] атауы қайтарылып берілді.

== Тарихы ==

=== Ұлы Отан соғысы ===
[[1941]]—[[1945|45]] жж. [[Ұлы Отан соғысы]] жылдары Орда ауданы [[Қазақстан]]дағы соғыс жағдайына келтірілген бірден-бір аудан болды. Ордалық 2000-нан астам азамат туған Отанын қорғауға аттанды.

Соғыстан кейінгі кезеңде ел шаруашылығын көтеріп, нығайтуда аянбай еңбек еткен 25 ордалыққа [[Кеңес Одағын]]ың ең жоғарғы наградасы — [[Социалистік Еңбек Ері]] атағы берілді.

=== Капустин Яр полигоны ===
Орда тарихының қасіретті беті — [[Капустин Яр полигоны]]. [[1948]] ж. полигонға берілген аудан аймағында жер асты, жер үсті сынақтары жүргізіледі. 1952 жылы ауданның 19 колхозы күшпен өзге аудандарға көшіріледі. [[1990]] жылдың [[мамыр]]ында Т. Махимовтың жетекшілігімен «Нарын» қоғамдық қозғалысы құрылады.

== Мәдениеті ==
Орда — талантты ұлы тұлғалардың мекені. Осы өлкеден қазақтың белгілі күйшілері [[Құрманғазы]], [[Дина]], [[Сейтек]], [[Науша]], домбырашылар Ж. Теміралиев, Е. Қазиев, Халық артисі, актриса Х. Бөкеева, қазақтың тұңғыш дирижері Ш. Қажығалиев, халық композиторлары Б. Жұманиязов, М. Сағатов, медицина саласының озық қызметкерлері А. Герасимов, Х. Бөкейханов, білім беру ісінің үздіктері Ғ. Зарипов, М. Кульбацкая, [[Орда музейі]]н ұйымдастырушы А. Тажетдинов, ауыл шаруашылығының озаттары К. Меңдәлиев, Р. Егізбаев, ақындар Т. Жароков, С. Даумов, Қ. Жұмағалиев, т.б. шықты.


[[Санат:Қазақстан әкімшілік-аумақтық құрылысы]]
[[Санат:Қазақстан аудандары]]
[[Санат:Орал облысы]]
