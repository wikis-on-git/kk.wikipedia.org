{{Infobox_Spacecraft
|Image=[[Сурет:Pioneer 10 at Jupiter.gif|360px]]
|Caption=Аппараттың Есекқырғанға жақындауы (суретшінің қиялы бойынша)
|Name=Pioneer 10
|Mass= 258 [[Килограмм|kg]]
|Organization= Еймс зерттеу орталығы — NASA
|Launch_Vehicle= Atlas/Centaur/TE364-4 
|Launch= [[1972]] ж. [[наурыздың 3]] 01:49:00 (бүкілдүниежүзілік уақыт)
|Mission_Type=Қасынан ұшып өту, терең ғарышқа бет алу
|Flyby_Of= [[Есекқырған]], [[Күн жүйесінен тыс]]
}}
'''Pioneer 10''' ('''''Pioneer-F''''') — [[Астероидтер белдеуі]]не [[1972]] жылғы [[шілденің 15]]-інде еніп, оны кесіп өтіп, одан кейін [[Есекқырған]] (Юпитер) ғаламшарының қасынан [[1973]] жылғы [[желтоқсанның 3]]-інде ұшып өтіп, оның алғашқы тікелей фотосуреттерін жасаған алғашқы [[ғарыш аппараты]]. Ол [[1972]] жылғы [[наурыздың 2]]-сінде Канаверал мүйісіндегі 36А зымыран ұшыру кешенінен ұшырылған. ''Pioneer 10'' аппараты қазіргі таңда [[Сұлусары]] («Альдебаран») жұлдызына қарай бағыт алып бара жатыр.

Кейбір анықтамалар бойынша ''Pioneer 10'' аппараты [[Күн жүйесі]]н тастап шыққан алғашқы жасанды зат болып табылады. Күн жүйесінің сыртына қарай бағыт алған ең алғашқы жасанды зат та сол. Бірақ ол әлі де [[гелиопауза]]ны немесе [[Оорт бұлтын]] әлі кесіп өткен жоқ. <!--және оған әлі ... жыл  бар-->

Оны мақсаттары мыналарды зерттеу болатын: ғаламшараралық және ғаламшарлық магниттік өрістерді, «Күн желінің» сипаттамаларын, ғарыш сәулелерін, гелиосферадағы өтпелі аймақты, бейтарап сутегі молшылығын, шаң-тозаң бөлшектерінің таралымын, өлшемдерін, салмағын, ағындарын және жылдамдықтарын, Есекқырғанның шұғылаларын, Есекқырғанның радиотолқындарын, атмосферасын және оның кейбір серіктерін, әсіресе [[Ио]]ны, Есекқырғанды және оның серіктерінің фотосуреттерін жасап, Жерге жіберу.

== Құрылысы ==
[[Сурет:Pioneer 10 systems diagram.svg|thumb|250px|Pioneer аппаратының құрылысы]]

1969 жылы бекітілген ''Pioneer 10'' және оның егізі ''[[Pioneer 11]]'' [[астероид белдеуі]] мен Есекқырғанның төңірегіндегі ғарыш кеңістігін алғаш рет зерттеуге арналған аппараттар болатын. Олардың жұмысының сәтті-сәтсіз болуы болашақ осындай экспедицияларды жоспарлап, ұйымдастыруға әсер етуге тиіс болатын.<ref>William E. Burrows, ''Exploring Space'', (New York: Random House, 1990), p. 266-8.</ref>

''Pioneer 10'' НАСА-ның «Амес зерттеу орталығы» жобалаған [[Pioneer бағдарламасы]]ның құрамдас бөлігі болды.<ref>[http://quest.nasa.gov/sso/cool/pioneer10/mission/ NASA  mission profile]</ref> Аппараттың салмағы небары 260 килограмм болатын, соның 30-ы аспаптар, 27-сі зымырандық отын болатын.<ref>Ibid., p. 271.</ref> [[Voyager|Вояджер]] аппараттары сияқты, оның қуат көзі ретінде [[плутоний-238]]-дің негізінде жұмыс істейтін SNAP-19 [[радиоизотопты термоэлектрлі генератор]]ы (РТГ) таңдалған болатын. Ұшырылған кезде оның өндіретін қуаты 155 ватт болатын, Есекқырғанға жақындағанда ол 140 ватт болды. РТГ-ның радиациясы аппараттың аспаптарына кері әсер етпеуі үшін оны бөлектеп, ол ұзын ферманың ұшына орналастырылды.<ref>Ibid., pp. 271-2.</ref>

<!-- This is refuted at [[Intel 4004]]. The processor was released in Nov 1971, only a few months before Pioneer 10 left. It would not have added weight or cost to include a stored program on the craft, and the sole point of a processor is to run a stored program.

Its central computer was based on an [[Intel 4004]] processor.<ref>{{cite web
|author=Mary Bellis
|url=http://inventors.about.com/library/weekly/aa092998.htm
|work= Inventors of the Modern Computer
|title= Intel 4004 - The World's First Single Chip Microprocessor
|accessdate=2006-10-29
}}</ref> Even this hardware was streamlined; unlike the Voyagers, the Pioneers' computers were commanded directly from Earth, with no onboard stored programming; this was chosen for flexibility and cost. However, this necessitated continuous contact with Earth.<ref>Burrows, pp. 273-4.</ref>
-->
Егер болашақта өзге ғаламшарлық сана иелері аппаратты тауып алған жағдайда Жер өркениеті туралы мәлімет беретін арнайы тақтайша салынды.

=== Аспаптары ===
''Pioneer 10'' аппаратында мынадай ғылыми аспаптар болды:

* Гелий вектор [[магнетометр]]і
* [[Плазма]] анализаторы
* [[Оқталған бөлшектер]] аспабы
* [[ғарыш сәулелері]] телескобы
* [[Гайгер құбырлы телескобы]]
* Ұсталған радиация анықтағышы
* [[Метеороид]] анықтағышы
* Астероид-метеороид эксперименті
* [[Ультракүлгін сәулелер]] [[фотометр]]і
* Бейнелеуші [[фотополяриметр]]
* Ультрақызыл [[радиометр]]

== Атқарған жұмысы ==
'''Pioneer 10''' Есекқырғанға ұшып барған ең алғашқы ғарыш аппараты болды. Содан соң жұмысының соңы — [[1997]] жылғы [[наурыздың 31]]-іне дейін Жерге [[Күн жүйесі]]нің сыртқы аймақтары туралы құнды мәліметтерді жіберумен болды.

== Аппартпен одан кейінгі хабарласу ==

''Pioneer 10-ның'' әлсіз сигналдары 1997 жылдан кейін де қабылданып отырды. Ол сигналдар ғарыштан келген радиосигналдар бағыт-бағдар табу жүйесін дамытуда қолданылды.

Аппараттың жұмыс барысы туралы соңғы рет [[телеметрия]]лық мәлімет [[2002]] жылғы [[сәуірдің 27]]-сінде қабылданды. Одан кейінгі сигналдары өте әлсіз болып, олардың ажыратымдылығы тым төмен болды. Бұның себебі аппараттың істен шығуы емес, оның тым үлкен қашықтыққа ұзауы және РТГ қуат көзінің әлсіреуі болып отыр деген жорамал жасалды.

''Pioneer 10'' жіберген өте әлсіз сигнал ең соңғы рет [[2003]] жылғы [[қаңтардың 23]]-інде қабылданды. Ол кезде аппарат Жерден 12 миллиард шақырым қашықтықта кетіп бара жатқан болатын.<ref>«This Month in History», ''Smithsonian'' magazine, June, 2003.</ref>

[[2003]]жылғы [[ақпанның 7]]-сінде аппаратпен тағы бір рет байланыуға талпыныс жасалды, бірақ ол сәтсіз аяқталды.

[[2006]] жылғы [[наурыздың 4]]-інде аппараттың антенналары Жерге қарай бағытталып тұратын соңғы ретті пайдаланып, аппаратты шақыратын арнайы сигнал жіберілді. ''Pioneer 10-нан'' жауап келмеді.<ref>[http://www.planetary.org/blog/article/00000477/ The final attempt to contact ''Pioneer 10'']</ref>

Қазіргі кезде ''Pioneer 10'' ғарыш аппараты [[Сұлусары]] жұлдызына (яғни Торпақ шоқжұлдызындағы Альдебаран жұлдызы) қарай жылына 2 астрономиялық бірлік жылдамдықпен ұшып бара датыр. Егер Сұлусарының өзіндік жылдамдығы болмағанда, ''Pioneer 10'' оған 2 миллион жылда жетер еді.<ref>[http://www.heavens-above.com/solar-escape.asp Spacecraft escaping the Solar System]</ref>

== Уақытнамасы ==
[[Сурет:Pioneer jup.jpg|thumb|Pioneer 10 экспедициясы]]
[[Сурет:Traj_juppio10.png|thumb|Pioneer 10-ның Есекқырған ғаламшарымен кездесуі]]

*[[1972]] жылғы [[наурыздың 3]]-і — Аппараттың ұшырылуы.
*[[1972]] жылғы [[шілденің 15]] — Астероидтар белдеуіне енді.
*[[1973]] жылғы [[желтоқсанның 3]]-і — Есекқырғанның жақыннан түсірілген суреттерін Жерге жіберді.
*[[1983]] жылғы [[маусымның 13]]-і — [[Нептун (ғаламшар)|Нептун]] ғаламшарының орбитасын кесіп өтті. (Ол кезде [[Плутон (ғаламшар)|Плутон]] ғаламшар болып саналса да, дәл сол мезетте ол Күнге Нептуннан жақынырақ орналасқан еді.)
*[[1997]] жылғы [[наурыздың 31]]-і — Жұмысының соңы.
*[[1998]] жылғы [[ақпанның 17]]-сі — Біраз уақыт бойы ''Pioneer 10'' аппараты адам қолымен жасалған ең ұзақта орналасқан объект болып саналып келді. Соңғы байланыстың кезінде ол Жерден шамамен 14 миллиард шақырым қашықтықта еді. [[1998]] жылдың [[ақпанның 17]]-сіне дейін Pioneer 10 ең алыста орналасқан жасанды объект болатын. Бірақ сол күні [[Вояджер-1]]-дің Күннен қашықтығы Pioneerдікінен асып түсті. Сол күннен бастап Вояджердің Жерден қашықтығы Pioneerдікінен жылына 1,016 астрономиялық бірлікке көбейе бастады.
*[[2002]] жылғы [[наурыздың 2]]-сі — телеметриялық мәліметтер табысты қабылданды. 79,83 астрономиялық бірлік қашықтықтан 39 минут бойы ақпарат алынып отырылды.
*[[2002]] жылғы [[сәуірдің 27]]-сі — Телеметриялық мәліметтердің соңғы рет табысты қабылдануы. 33 минут бойы 80.22 астрономиялық бірлік қашықтықтан ақпарат алынып отырылды.
*[[2003]] жылғы [[қаңтардың 23]]-і — ''Pioneer 10-нан'' соңғы рет өте әлсіз сигналдар қабылданды. Одан кейінгілерін қабылдауға техникалық жабдықтың сезімталдылығы тым төмен болды.
*[[2003]] жылғы [[ақпанның 7]]-сі — Байланыс жасау сәтсіз аяқталды.
*[[2005]] жылғы [[желтоқсанның 30]]-ы — ''Pioneer 10'' [[Күн]]нен қашықтығы 89.7 астрономиялық бірлікті құрады.
[[Сурет:Outersolarsystem-probes-4407.jpg|thumb|right|Pioneer және Вояджер ғарыш аппараттарының қазіргі орындары мен бағыттары.]]
*[[2006]] жылғы [[наурыздың 4]]-і — Байланыс орнатылып көрілді. Pioneerден жауап келмеді.

== Суреттер ==
<center>
<gallery>
Image:Pioneer 10 Construction.jpg|''Pioneer 10'' жиналып жатқан кезде
Image:Launch of Pioneer 10.jpg|''Pioneer 10'' ұшырылуы
Image:P10A5.jpg|''Pioneer 10'' жіберген Есекқырғанның бейнесі (Image A5)
Image:Pioneer_10_A7.jpg|Есекқырғанның ''Pioneer 10'' жақыннан жасаған бейнесі (Image A7)
Image:P10A28.jpg|''Pioneer 10'' жіберген Есекқырғанның бейнесі (Image A28)
Image:P10A50.jpg|''Pioneer 10'' жіберген Есекқырғанның бейнесі (Image A50)
Image:P10A51.jpg|''Pioneer 10'' жіберген Есекқырғанның бейнесі (Image A51)
Image:Pioneer plaque.svg|''Pioneer 10'' аппаратындағы тақтайша
</gallery>
</center>

== Сілтемелер ==
{{reflist}}

== Тағы қараңыз ==
*[[Unmanned space missions]]
*[[Pioneer тақтайшасы]]
*''[[Pioneer 11]]''
*[[Вояджер бағдарламасы]]
*[[Кассини-Һуйгенс|Кассини ғарыш аппараты]]

== Сыртқы сілтемелер ==
* [http://www.nasa.gov/centers/ames/missions/archive/pioneer.html Pioneer бағдарламасының мұрағат беті]
* [http://nssdc.gsfc.nasa.gov/database/MasterCatalog?sc=1972-012A NSSDC Pioneer 10 беті]
* [http://history.nasa.gov/SP-349/sp349.htm ''Pioneer Odyssey,'' NASA SP-396, 1977] — Pioneer 10 және 11-ге бағышталған кітап, суреттері, кестелері бар. Егжей-тегжейлі мәлімет береді!
* [http://www.pioneer10.net/ PIONEER 10 ] «Pioneer 10» деп аталатын канадалық рок-тобы.
* [http://www.nap.edu/books/0309090504/html/ Mark Wolverton's ''The Depths of Space'' online]
* [http://www.cnn.com/2002/TECH/space/12/18/pioneer.contact/index.html «Алыстағы Pioneerдің Жерге деген сыбыры»] — CNN мақаласы, 2002 жылғы желтоқсанның 19.
* [http://www.planetary.org/programs/projects/pioneer_anomaly/update_200511.html 2005 Pioneer Anomaly Conference ] — 2006 жылғы наурыздың 4-індегі байланыс жасауға әрекет туралы айтылады.

{{Pioneer program | before=''[[Pioneer 6, 7, 8 and 9]]'' | after=''[[Pioneer 11]]'' }}

{{Jupiter spacecraft}}

[[Санат:Есекқырғанға жіберілген аппараттар]]
[[Санат:Pioneer бағдарламасы]]
[[Санат:Радио толқындарының таралуы]]
[[Санат:1972 жылғы ғарыш зерттеулері]]
[[Санат:Күн жүйесін тастап шығатын ғарыш аппараттары]]
[[Санат:Белсенді емес ғарыш аппараттары]]

[[bg:Пионер 10]]
[[ca:Pioneer 10]]
[[cs:Pioneer 10]]
[[da:Pioneer 10]]
[[de:Pioneer 10]]
[[et:Pioneer 10]]
[[el:Πάιονηρ 10]]
[[es:Pioneer 10]]
[[fr:Pioneer 10]]
[[ko:파이어니어 10호]]
[[id:Pioneer 10]]
[[it:Pioneer 10]]
[[he:פיוניר 10]]
[[lt:Pioneer 10]]
[[hu:Pioneer–10]]
[[nl:Pioneer 10]]
[[ja:パイオニア10号]]
[[nn:Pioneer 10]]
[[no:Pioneer 10]]
[[nds:Pioneer 10]]
[[pl:Pioneer 10]]
[[pt:Pioneer 10]]
[[ru:Пионер-10]]
[[sl:Pioneer 10]]
[[fi:Pioneer 10]]
[[sv:Pioneer 10]]
[[tr:Pioneer 10]]
[[zh:先驱者10号]]
