С.Сейфуллин атындағы Қазақ драма театрының іргесін қалап, шаңырағын көтеріскен өнер саңлақтарының бірі Жәмила Нұрмағанбетқызы Шашкина 1914 жылы 2 қазанда Қарқаралы ауданы М.Мамыраев атындағы ауылда дүниеге келген. Балалық шағын өнерлі ортаның тәлім-тәрбиесін көре жүріп өседі. Он саусағынан күй төгілген әкесі Нұрмағамбеттің атақты домбрашы болуы, қоңыр даусымен іркілмей әуелетіп ән етпей қалған жоқ. Жәмила Нұрмағанбетқызы Шашкина – қазақ совет актрисасы, әнші, Қазақстанның халық әртісі (1962; 1944 жылдан Қазақстанның еңбек сіңірген әртісі). 1935-36 жылдары Москвадағы Мемлекеттік театр өнері институтының қазақ студиясында оқыды. Сахналық өнер жолын 1932 жылы Қарағанды облыстық қазақ драма театры труппасынан бастады. Алғашқы ойнаған ролі – А.Т.Шаниннің "Көмір майданындағы" шахтер қызы Гүлсім. 1936 жылы Москвада өткен қазақ әдебиеті мен өнерінің өнкүндігіне қатасты. 1937 – 38 жылдары Қазақтың опера және балет театрында әнші болды. 1938 – 82 жылдары Қарағанды облыстық қазақ драма театрында қызмет етті. Ол көбіне лирикалық және драмалық рольдерде ойнаған. Еңлік, Қарлыға, Айман, Жүзтайлақ (М.О.Әуезовтің "Еңлік-Кебек", "Қара қыпшақ Қобыланды", "Айман-Шолпан" және "Түнгі сарында"), Баян (Ғ.М.Мүсіреповтің "Қозы Көрпеш – Баян сұлуында"), Қыз Жібек (Е.Г.Брусиловский мен Мүсіреповтің осы аттас музыкалық драмасында), Кручинина (А.Н.Островскийдің "Жазықсыз жапа шеккендерінде"), Луиза (Ф.Шиллердің "Зұлымдық пен махаббатында"), Бәтес (С.Мұқановтың "Мөлдір махаббаты" бойынша), Шәрбан (З.Ж.Шашкиннің "Ақын жүрегінде"), Толғанай (Ш.Т.Айтматовтың "Ана – Жер-анасында"), Таңқабике (М.С.Кәрімнің "Ай тұтылған түнінде"), Ана (Б.Тәжібаевтың "Ана жүрегінде") т.б. 1975 жылы Қарағанды облыстық қазақ драма театрының құрамымен Алматыда өнер көрсетті. Еңбек Қызыл Ту орденімен және медельдрымен марапатталған. Қарағанды қаласының құрметті азаматы. Бір театрда 50 жылға жуық қызмет істеп, сахна саңлағы атанған Жәмила Шашкинаның 2004 жылы 3 наурызда 90 жылдық мерейтойын тойлады.
[[Санат:Қазақ артистері]]
