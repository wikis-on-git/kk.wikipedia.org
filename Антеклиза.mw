'''Антеклиза''' ([[юнан тілі|юнанша]] anti – қарсы, klisis – еңіс) – платформа ауқымындағы ірі (ауданы 100 км<sup>2</sup>-ден астам) тектоникалық көтерілме құрылым. Жазықтықтағы пішіні дөңгелек не сопақша болып келеді. Антеклизаны [[платформалық тыс]] деп аталатын шөгінді немесе жанартаутекті-шөгінді тау жыныстарының қатпарланбаған, бірақ аздап еңістенген (әдетте 1۫-қа дейін) қат-қабаттары құрайды. Ол ұзақ геологиялық мерзімде, бір немесе бірнеше тектоникалық айналым барысында түзеледі. Антеклиза аумағында кішігірім күмбездер, ойыстар сияқты ұсағырақ құрылымдар жиі ұшырасады.
[[Санат:Геология]]

[[en:Anteclise]]
[[et:Antekliis]]
[[pl:Antekliza]]
[[ru:Антеклиза]]
[[sr:Антеклиза]]
[[uk:Антекліза]]
