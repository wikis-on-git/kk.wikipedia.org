'''Палау Республикасы''' (палау Beluu er a Belau, ағыл. Republic of Palau) — құрғақ шекарасы жоқ арал мемлекеті, Тынық мұхиттың Филиппин теңізінде орналасқан. Филиппиннен 500 шақырым шығысқа қарай орналасқан. Жалпы көлемі 458 шаршы шақырым, 200 шамасында аралдарынан құрастырылған.  

Палау архипелагы (шоқ аралдары) Мариан аралдарының бір бөлігі. 16 ғасырдан бері Испаниядан тәуелді еді. Испан-американ соғысынан кейін Испания Филиппинсіз қалды және Палау аралдарын Алманияға сатты. 1914 жылы Бірінші
дүниежүзілік соғыс кезінде Жапония осы аралдарды жаулап алып, 1920 жылы Ұлттар Лигасынан Палау аралдарын бағуға рұқсат беретін мандат алады. 1947 жылы Палау Американың бақылауына түсіп, Микронезияның құрамына кірді. 1993 жылдың қараша айында Палаудың "АҚШ-пен еркін біріктірілген мемлекет" деңгейі қабылданды. 1994 жылының қазанның 1-інде Палау Республикасының тәуелсіздігі жарияланды. АҚШ-пен еркін біріктірілу туралы келісімнің мерзімі 2009 жылы аяқталады, бірақ оның ұзатылуының мүмкіндігі бар.

1998 жылы халық саны 18,1 мың адам шамасында еді (2007 жылы - 20,8 мың адамға өсті). Негізгі дін — христиандық (католиктер мен протестанттар). 10% халық шамасында жергілікті діндерді ұстанады. Елордасы — Мелекеок қаласы. 
1998 жылға дейін елордасы Корора қаласы еді. Мемлекет 16 штаттан тұрады. Үкімет басшысы — президент, парламент екі палатадан құрастырылған (сенат пен делегаттар палатасы). Аралдардағы орташа температура — Цельсий бойынша 24-28 градус. Палау экономикасының негізі — саяхат (туризм), балық аулау, мал бағу, қолөнерлер. ВВП деңгейі - 124,5 млн. долл. (2004 ж.), негізінде АҚШ субсидияларынан құрастырылған. 2004 жылы импорт көлемі (107,3 млн. долл.) экспортті (5,8 млн. долл.) 20 есе асқан. Ұлттық ақшасы — АҚШ доллары. Қазіргі Елбасы - президент Томас Эсанг Ременгесау.

[[Санат:Аралда орналасқан елдер]]
