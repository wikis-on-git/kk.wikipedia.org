'''«КАСПИЙМҰНАЙГАЗ», Каспий ғыл.-зерт. және жобалау ин-ты''', 1940 ж. [[Атырау]] қ-нда «Қазақстанмұнайкомбинаты» құрамында «Ембімұнайжоба» кеңсесі ретінде құрылды. 1957 ж. «Гипроқазмұнай» жобалау ин-ты болып өзгертілді, ал 1970 ж. [[Ақтау]] қ-на көшіріліп, [[Қазақ]] мұнай ғыл.-зерт. және жобалау ин-ты деп аталды. 1991 ж. осы ин-ттың Атырауда қалған жобалау тобы мен кешенді ғыл,-зерт. бөлімі негізінде осы ин-ттың Атырау бөлімшесі болып қайта құрылды. 1995 ж. осы бөлімше дербес «Каспиймұнайгаз» ин-тына айналды. Ин-ттың басты міндеттері: мұнай мен газ кендерінің геологиясы, оларды пайдалану саласында ғыл.-зерттеулер жүргізу; жобалау-іздеу жұмыстарының кешенін орындау; қауіпсіздік техникасы бойынша ғыл.-тех. және нормативтік құжаттар топтамасын жасау. Ин-ттың жобалары бойынша Қазақстанның ірі кендері Өзен, Жетібай, Қаламқас, Мартыши, Прорва, т.б. игерілді. Ин-т Қисымбай, Забурунье, Масабай, Сазтөбе, Лақтыбай, Көкарна, Қырықмылтық, Елемес, Имашев, Құмкөл, Оңт. Құмкөл, Жаңажол, Қарақұдық, т.б. кендерде бірнеше мұнай өндірісі ғимараттарын, қондырғыларын, сондай-ақ Атыраудағы мұнай құю ст-н, Атырау мұнай өңдеу з-тын, Теңіз газ өңдеу з-тын, мұнай, [[газ]], [[су]] құбырларын, т. ж. [[мұнай]] құю эстакадасын, т.б. жобалады, сондай-ақ Атырау қ-н абаттандыруға ат салысты.
