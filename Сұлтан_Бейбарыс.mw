Сұлтан '''Бейбарыс''' ('''аз-заһир Рукн ад-дин Байбарс I әл-Бундукдари ''') — [[1260]]—[[1277|77]] жж. [[Мысыр]]да билік құрған.

Жаугершілік заманда, бала күнінде [[Қыпшақ даласы]]нда тұтқынға алынып, жат жерде ерекше ерлігімен, асқан талантымен құлдықтан қайраткерлікке дейін көтерілген, қазақ тарихында аса ғажайып тұлға — Сұлтан аз-заһир Байбарыс [[1225]] ж. [[Атырау]] өңірінде дүниеге келген.

Сұлтан Бейбарыс [[Мысыр]] пен [[Шам]] еліне билік құрған [[1260]]—[[1277|77]] жж. аралығында [[крест жорықтары]]ның беті қайтарылып, моңғол қосындарының шапқыншылығы тойтарылды, елдің саяси-әскери беделі жоғарылап, жергілікті халықтың тұрмыс-тіршілігі жақсарды.

Бейбарыс тек қана талантты қолбасшы ғана емес, сондай-ақ, көреген саясаткер ретінде танылды. Ол сол кездің көптеген алыс-жақын мемлекеттерімен қарым-қатынас орнатты. Сұлтан аз-Заһир Бейбарыс сол дәуірдің озық үлгісімен көптеген зәулім ғимараттар, көрнекті мешіттер, биік қорғандар мен қамалдар салдырды. Олардың бірқатары сақталған.

Ол ат ойындарын, аңға шығуды, сайыстарды жақсы көретін. Қарапайымдылығымен және діндарлығымен елге танымал болған. Кедей-кепшіктерге әрдайым көңіл бөліп, көмектесіп, жетімдерді желеп-жебеп, өз қолтығына алып отырған.
 
Сұлтан Бейбарыс [[1277]] ж. [[шілде 1|шілденің 1-інде]] [[Димашқ]] қаласында қайтыс болып, аз-Заһариа кітапханасына күмбезінің астына жерленді.

''[[Нұрсұлтан Назарбаев]]'':
<blockquote style="border: 1px solid blue; padding: 0.5em 0.8em;">
Ерекше ерлігі, асқан ақылымен құлдықтан хандыққа дейін көтерілген. Египеттей алып елді 17 жыл бойы билеп, моңғол жаулаушыларынан крест жорығын бастаушылардан жалпы араб әлемін сақтап қалған біздің ұлы бабамыз Байбарыстың бала кезінде тұтқынға осы Атырау бойынан әкетілгені, өзінің сүйегі осындағы Беріш тайпасынан екенін көптеген тарихшылар кезінде жазып қалдырған. Мен ана жалы Мысыр еліне барғанымда Байбарыс салдырған мешітте Құран оқыттым. Даңқты бабамызды арабтардың қалай құрмет тұтатынын өз көзіммен көрдім.
</blockquote>
