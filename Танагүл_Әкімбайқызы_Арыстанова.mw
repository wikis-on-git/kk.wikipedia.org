'''Арыстанова Танагүл Әкімбайқызы''' (1''953 жылы туған, Оңтүстік Қазақстан облысы Түлкібас ауданы Жабағылы ауылы'') – [[фармацевтика]] ғылым докторы (2001), профессоры (2003). [[Алматы мемлекет медицина институты]]н (1977, қазіргі Қазақ ұлттық медицина университеті) бітірген. 1977–80 жылы [[Орал]] қаласында дәріханада, 1980–81 жылы Оңтүстік Қазақстан мемлекет медицина академиясының Шымкент бөлімшесінде оқытушы, 1981–84 жылы Мәскеу қаласындағы Бүкілодақтық ғылым-зерттеу институтының аспиранты, 1984 жылдан Оңтүстік Қазақстан мемлекет медицина академиясында кафедра меңгерушісі. Негізгі ғылым еңбектерінің бағыты Отандық өсімдік шикізатынан дәрілік препараттар дайындау мәселелеріне арналған. <br />
:Строка с отступом Арыстанованың басшылығымен биосластилин субстанциясы, «[[Рувимин]]» таблеткасы мен капсуласы, «[[Гликардин]]» таблеткасы, глидеринин натрий субстанциясы, «[[Глинатин]]» жағар майы алынып, өндіріске енгізілді. «Мия тамыры негізінде дәрілік препараттарды алу және өндіру» ғылым-техникалық бағдарламасы орындалды, 3 жаңа туберкулезді емдейтін және 2 гепатология мен кардиологияда қолданылатын мия тамырынан алынған аралас дәрілік препараттар алынып, клиникаға дейінгі зерттеуден өтуде. 300-ден астам ғылым еңбектің, оның ішінде 2 монографияның, 9 оқу құралының және 9 патенттің авторы. Арыстановаға «Қазақстанның өсімдік және жасанды шикізаттарынан отандық жаңа дәрілік заттарды өндіру» еңбек топтамасы үшін Қазақстан Мемлекет сыйлық берілді (2003).
