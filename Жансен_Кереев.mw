'''Жансен Кереев''' — көрнекті әскери қайраткер, генерал- лейтенант.

[[1930]] ж. [[қаңтардың 1]] Ырғыз селосында өмірге келді.

Амур облысының Благовещенск жалпы әскери училищесін, Мәскеудегі М.В. Фрунзе атындағы әскери академияны алтын медальмен, К.Е. Воршилов атындағы КСРО Қарулы Күштері Бас штабының әскери академиясы (1973), Бас штаб әскери академиясы жанындағы жоғары академиялық курсты (1978) бітірген.

[[1950]] жылы әскер қатарына шақырылып, [[Сахалин облысы]] [[Курил аралдары]]нда қызмет етті.

[[1953]]—[[1956|56]] жж. [[Забайкалье әскери округі]]нде взвод командирі, [[1956]] жылы [[Кеңес әскерлерінің Алманиядағы тобы]]на жіберіліп, онда [[1962]] жылға дейін әуелі атқыштар взводының, кейін рота командирі болды.

[[1965]]—[[1970|70]] жж. [[Ленинград әскери округі]]нде полк штабының аға офицері, полк командирі, дивизия командирінің орынбасары.

[[1973]]—[[1975|75]] жж. генерал-майор атағымен [[Кеңес әскерлерінің Алманиядағы тобы]]нда дивизия командирі, [[Магдебург]]тегі әскери құрама штабының бастығы болып қызмет жасады.

[[1979]]—[[1982|82]] жж. [[Приволжье әскери округі]]нің штаб бастығы, КСРО Қорғаныс министрлігі аппаратының жауапты қызметкері.

Ол үш ірі әскери жаттығуларға — [[Ленинград әскери округі]]ндегі «Двина», «Днепр», [[Шығыс Алмания]]да өткен «Қалқан» жаттығуларына қатысушы.

[[1982]] ж. [[Виетнам]] халық әскерінің аға кеңесшісі болып тағайындалған.

[[1983]] ж. елге қайтып келе жатқанында науқастанып, [[Мәскеу]]дегі Бурденко атындағы әскери госпитальда қайтыс болған.

Екі орденмен, бірнеше медальмен марапатталған.

Жансен Кереев ескерткіші — [[2000]] ж. генералдың өз атындағы көшеге орнатылды. Мыстан жасалғаң тұғыр биіктігі — 3,6 м. Материалы — Қордайдың қызыл гранитінен. Төменгі тұғыр биіктігі. — 0,3 м, мүсін биіктігі — 1,2 м. Авторы Бақытжан Әбішев, сәулетшілері Б. Егінбаев, Н. Қожағүлов.

[[Санат:Қазақстан тұлғалары]]
[[Санат:1930 жылы туғандар]]
[[Санат:1983 жылы қайтыс болғандар]]
