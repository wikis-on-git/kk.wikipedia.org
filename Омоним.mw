'''Омонимдер''' — шығуы жағынан да, мағына жағынан да басқа-басқа, тек айтылуы ғана бірдей сөздер.

Омоним сөздерді көп мағыналы сөздерден ажырату қажет. Өйткені бұлардың үйлестігінен гөрі айырмашылыктары көбірек. Қазақ тілінде ''ат'' деген түрде біріне-бірі байланысы жоқ, екі-үш түрлі сөз бар.

#Ат — жұмыс көлігі;
#Ат — есім, атау;
#Ат — етістік (бұйрық рай).

Бұлар — жеке-жеке үш сөз. Бұл сөздердің арасында өзара мағыналық ешбір байланыс жоқ, тек айтылулары ғана бірдей. Осы сөздердің әрқайсысы өз алдына көп мағыналы сөз. Мысалы, ат: біріншіден, жалпы ''көлік;'' екіншіден, жылқының ''үйірге түспейтін еркегі;'' т. б. мағыналары бар. Мұнда тек дыбыстық үндестік қана емес, мағыналық байланыс бар. Ал, алғашқы келтірілген ат деген үш сөзде дыбыстық бірлестік қана бар мағыналық байланыс жоқ.

''Қас'' деген төрт сөз бар:
#''қас'' — адамның қабағындағы қас;
#''қас'' — дұшпан, жау;
#''қас'' — бірдеменің жаны, маңы (үйдің қасы);
#''қас'' — ердің қасы

Бұлар да — бір-бірімен байланыссыз жеке-жеке сөздер.

Кейде сөздердің ауызша айтылуында бірнеше сөздердің айтылу, естілу ұқсастығы болады. Мысалы: ''осы жер'' деген сөздерді айтқанымызда, ''ош шер'' болып айтылады, сол сияқты, ''тұзшы'' мен ''тұщы'' және ''асшы'' мен ''ащы'' сияқты сөздер де кездейсоқ деп саналады.

Омонимдердің семантикалық айырмашылықтары контекстеи көрінеді.

== Тағы қараңыз ==


== Пайдаланылған әдебиеттер ==
*'''Қазіргі қазақ тілі,''' Қазақ ССР Ғылым Академиясы, Алматы, 1954

[[Санат:Тілтану]]
