'''КАССИН Николай Григорьевич''' (1.12.1885, [[Ресей]], Киров обл. Гнусино с. – 28.10.1949, [[Алматы]] қ.) – геол.-минерал. ғыл. докт. (1937), Қазақстан ҒА-ның акад. (1946). Қазақ КСР-інің еңбек сің. ғыл. қайраткері (1943). [[Санкт-Петербург]] тау-кен ин-тын бітірген (1913). Қызметінің алғашқы кезеңін Қазақстанның солт.-шығыс бөлігі мен Гурьев (қазіргі [[Атырау]]) обл-ның гидрогеологиясы (1912–16) мен Ресейдің Киров обл-ның геологиясын (1918–24) зерттеуден бастаған. Ол петрография, стратиграфия, геотектоника, металлогения, геоморфология, гидрогеология саласында жұмыс істеп, минералогия және палеонтологиямен де шұғылданды. Негізгі еңбектері Қазақстан жерінің геол. құрылымын зерттеуге, оның шикізат қорын игеруге арналған. К. – Қазақстанның геол. картасын тұңғыш жасаушылардың бірі; Бозшакөл мыс кенін (Р.А.Борукаевпен бірге) тұңғыш ашушы; жас альпілік вулканизмнің даму мүмкіндігін болжады, ол кейін ([[Семей]]тауда, Жетісу Алатауы, Кетпен жоталарында) дәлелденді. КСРО Мемл. сыйл. лауреаты (1946).
