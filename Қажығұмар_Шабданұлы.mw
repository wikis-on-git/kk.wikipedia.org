'''Қажығұмар Шабданұлы''' - [[1925]] ж. қазіргі [[Шығыс Қазақстан облысы|Шығыс Қазақстан облысының]] Таңсық елді мекенінде дүниеге келген. 1930-шы жж. басында ашаршылықтан бас сауғалап, ата-анасымен Қытайдың Шыңжаң өлкесіне қарасты Дөрбілжін ауданына ауып барған.

Жергілікті халықтардың мәдени-ағарту көтерілісі кезеңінде Дөрбілжіндегі «Қазақ-қырғыз ұйымын» басқарған. Алғаш рет [[1958]] ж. «оңшыл», «солшыл» деген саяси айыптаулармен сотталып, 22 жылға бас бостандығынан айрылған Қажығұмар жазасын [[Такламакан шөлі|Такламакан шөліндегі]] Тарым лагерінде толық өткеріп, [[1980]] ж. бостандыққа шығады.

[[1986]] ж. желтоқсанында ұлттық дербестікті көздейтін «Үміт» атты партия құрды және [[Қазақстан|Қазақстанның]] астыртын ұйымдарымен байланыс жасады деген айыптаулармен, шетел жансызы деген желеумен 13 жылға екінші мәрте түрме жазасына кесіледі. Бұл жаза мерзімін ол [[Үрімжі]] қаласының №1 түрмесінде өткізеді.

Қытай өкіметі тарабынан саяси себептерге байланысты қудаланғаны үшін Қажығұмар Шабданұлы қамауда отырған кезде адам құқығын қорғау жөніндегі «Халықаралық рақымшылық» (Амнести интернешнл) ұйымы оны «ар-ождан тұтқыны» деп танып, Қытайдың құзыретті ресми орындарынан ол кісіге байланысты әділ тергеу мен ашық сот жүргізуін жүйелі түрде талап еткен.

== Шығармалары ==
*«Қылмыс» романы ([[2009]])

== Сілтемелер ==
* [http://www.azattyq.org/content/kazakhstan_kazakh_writer_china_kazhygumar_shabdanuly/2309648.html Қытайда үйқамақта отырған Қажығұмар Шабданұлы дүниеден өтті]

[[Санат:Қазақ әдебиеті]]
[[Санат:Қазақ жазушылары]]
[[Санат:Қазақ ақындары]]
[[Санат:Қазақ жыраулары]]
[[Санат:Шет елдегі қазақ әдебиетінің өкілдері]]

[[en:Qazhyghumar_Shabdanuly]]
