'''Глауконит''' – cиликаттар класының гидрослюдалар тобындағы минерал. Хим. формуласы (K, Na, Ca) (Fe3+, Fe2+, Al, Mg)2 [(Al,Sі) Sі3O10] (OH)2•H2O. Моноклиндік сингонияда кристалданып, топыраққа ұқсас түйіршік агрегаттар құрайды. Түсі жасыл, күңгірт, шыныдай жылтыр, қатт. 2 – 3, менш. салм. 2,2 – 2,9 г/см3, суды жақсы жұтады, катиондық алмасуға бейім. Г. теңіз түбінде фосфатқа қанық құмды, құм-сазды, саз-карбонатты шөгінділерде түзіледі. Ол [[калий]] тыңайтқыштарын алуға, жасыл бояу дайындауға, шыны жасауға, бу қазандарында суды жұмсартуға қолданылады. Тау жыныстарының жасын анықтауда басты өлшем ретінде алынатын (аргондық тәсіл) негізгі минералдардың бірі болып саналады. Г-ті құмтастар [[Ақтөбе]] фосфорит кенді алабында кездеседі.
