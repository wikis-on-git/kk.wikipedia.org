{{Infobox Monarch
| name            = Орыс (Ұрыс) хан
| title           = Хан
| image           = <!--[[Сурет:Qasym Khan.jpg|200px|caption]]-->
| caption         = 
| reign           = 1361—1376
| coronation      = 1361
| othertitles     =
| full name       = Шымтайұлы, Орыс хан 
| suc-type        =
| heir            =
| queen           =
| consort         =
| issue           = [[Құйыршақ хан|Құйыршақ]]
| royal house     = [[Орда-Ежен]] үйі
| royal anthem    =
| father          = [[Шымтай]]
| mother          =
| date of birth   = 1310?
| place of birth  =
| date of death   = 1376 
| place of death  =
| date of burial  =
| place of burial =
| notes           =
|}}

[[Шымтай|Шымтайдың]] (1344-1361 жж.) ұлы Орыс ханның билігі кезінде (1361-1376 жж.) [[Ақ Орда]] [[Алтын Орда|Алтын Ордадан]] бөлініп, тәуелсіз хандық болып жарияланды. [[Ақ Орда]] Орыс хан тұсында едәуір нығаяды. Әйгілі тарихшы [[Қадырғали Жалайыр|Қадырғали Жалайырдың]] айтуынша Орыс хан өз заманының қуатты да құдіретті, батыл билеушісі болған. 

Ол ең алдымен [[Ақ Орда|Ақ Орданың]] саяси тәуелсіздігін нығайтуға мейлінше күш жұмсады. Оның сыртқы саясаты негізінен [[Әмір Темір|Әмір Темірдің]] шапқыншылық жорығына тойтарыс беруге бағытталды. Ал ішкі саясаты [[Ақ Орда|Ақ Орданың]] экономикасын өркендетіп, мемлекеттік қуатын арттыруды көздеді, ол ең алдымен [[Сырдария]] алқабындағы отырықшы егінші аймақтардың егін шаруашылығын өркендетуге және осы өңірдегі шаруашылық, мәдениет орталығы болған қалаларды көркейтуге баса мән берді. 

Орыс хан [[Алтын Орда]] тағы жолындағы күреске белсене қатысты. Ол хан болып нығайып алған соң ішкі феодалдық қырқысты жойып, [[Алтын Орда|Алтын Орданы]] өзіне бағындыруға әрекет етті. Бұл мақсатын жүзеге асыру үшін 1368 жылы [[Еділ]] бойына жорық жасайды. 1374-1375 жж. [[Сарай-Берке|Сарай-Беркені]], [[Қажы-Тархан|Қажы-Тарханды(Астрахань)]]  алып, Кама [[бұлғар|бұлғарларын]] бағындырады. 

Бірақ [[Алтын Орда|Алтын Орданың]] уақытша билеушісі [[Мамай|Мамайды]] жеңе алмайды және бұл кезде [[Ақ Орда|Ақ Орданың]] өзіне [[Әмір Темір]] тарапынан қауіп төнгендіктен Орыс хан [[Сырдария]] бойындағы өз иелігіне қайтып оралады. Ол өзінің қайтар жолында [[Алтын Орда|Алтын Орданы]] жаулау кезінде өзіне көмекке келмеген [[Жошы]] әулетінің бірі [[Маңғыстау]] аймағының билеушісі [[Түй-Қожа|Түй-Қожаны]] өлтіреді. Оның баласы  [[Тоқтамыс]] [[Әмір Темір|Әмір Темірге]] барып паналайды. [[Әмір Темір]] бұл жағдайды пайдаланып, [[Тоқтамыс|Тоқтамысты]] көп әскермен [[Ақ Орда|Ақ Ордаға]] жібереді. [[Тоқтамыс|Тоқтамыстың]] алғашқы жорығы (1374-1375) сәтсіз аяқталды, [[Ақ Орда]] әскерлері оның әскерлерін талқандады. Бұл соғыста Орыс ханның баласы [[Құтлық Бұқа]] қаза болды. [[Әмір Темір|Темірден]] жаңадан әскер алған [[Тоқтамыс|Тоқтамыстың]] екінші жорығы да Орыс ханның ұлы [[Тоқтақия]] басқарған [[Ақ Орда]] әскерлерінен жеңілді, тек төртінші жорығынан кейін ғана [[Тоқтамыс]] [[Ақ Орда]] тағына отырды. [[Әмір Темір]] басқыншылығына қарсы күрестің негізгі ауыр салмағы Орыс ханға түседі. Ұрыс барысында Орыс хан қаза тапты. [[Тоқтамыс]] Орыстың баласы [[Темір-Мәлік|Темір-Мәлікті]] (1376-1379 жж.) 1379 жылы жеңіп, [[Ақ Орда]] билеушісі болды.


{{start}}
{{s-bef|before=[[Шымтай]]}}
{{s-ttl|title=[[Ақ Орда хандары|Ақ орда хандарының тізімі]]|years=1361–1376}}
{{s-aft|after=[[Құйыршақ]]}}
{{s-bef|before=[[Мұхаммед Бұлық]] және [[Араб Шейх]]}}
{{s-ttl|title=[[Алтын Орда хандары|Алтын Орда хандарының тізімі]]|years=1368–1376}}
{{s-aft|after=[[Мұхаммед Бұлық]], және [[Араб Шейх]]}}
{{end}}


[[Санат:Монархтар]]
[[Санат:Шыңғыс ханның ұрпақтары]]
[[Санат:1376 жылы қайтыс болғандар]]

[[ca:Urus Khan]]
[[en:Urus Khan]]
[[it:Uros Khan]]
[[ja:オロス]]
[[ko:우루스]]
[[nl:Urus Khan]]
[[zh:兀魯思]]
