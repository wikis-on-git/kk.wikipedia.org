'''«ЕР ОЛЖАБАЙ»''' – атақты [[қазақ]] [[батырларының]] бірі [[Олжабай]] Толыбайұлы туралы жыр. [[Ел]] аузынан жазылып алынған, шығарушысы белгісіз. [[Жырда]] суреттелетін оқиғалардан туған халқына құтты қоныс, жайлы мекен іздеп шарқ ұрған батыр бейнесі айқын көрінеді. Жырдың [[қолжазбасы]] Алматы қ-ндағы [[Орт.]] [[ғыл.]] [[кітапхананың]] Қолжазбалар қорында сақтаулы. Бұл жырдан басқа, қолжазбалар қорында атақты батыр өмірінің әр кезеңін бейнелейтін [[аңыз]]-[[әңгімелер]], жеке жыр-[[өлеңдер]] де бар. Мыс., «Олжабайдың батыр атануы» атты аңыз-әңгімеде оның [[қалмақ]] батырын [[жекпе-жекте]] өлтіріп, алғаш батыр атану кезеңі суреттелсе, «[[Абылай]] ханның [[Сарыарқаны]] алғаны» атты аңыз әңгімеде оның қалмақ ханы [[Қалдан]] Сереннің әскерін қырғынға ұшыратқаны, ал «Олжабай батырдың Абылай [[ханға]] айтқаны» атты жырда батырдың адамгершілігі баяндалады.
