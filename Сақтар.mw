{{cleanup}}{{wikify}}
[[Сурет:Mapofsaks.jpg|350px|right|thumb|Сақ тайпалары мекендеген аумағы. 1000 ЗБ — 500 ЗБ]]
'''Сақалар''' (сақтар) — қуатты тайпалық одақтары [[массагеттер]], [[исседондар]], [[аландар]], [[каспийлер]], [[сарматтар]]дан тұрған.

== Атауы ==
Бұл халық өзін өзі ''сака'', ''сақа'' деп атаған, (аккадша: ''ashkuza''; {{lang-zh|塞}} — ''Sai'', көне қытайша: {{unicode|''*sək''}}).

Оларды [[көне юнандар]] скифтер ({{lang-el|skythai}}) деп атаған. Ол туралы юнан тарихшысы [[Геродот]] өзінің «Тарих» деген еңбегінде, 5 томында, жағрапияшы [[Страбон]] «Жағрапиясында» жазып қалдырған.

[[Парсы империясы|Парсы патшасы]] [[Дараявауш Виштаспа|Дараявауш]]тың [[Парса]]ға ({{lang-el|Persepolis}}) жақын Накширустамдағы тас жазуларында сақаларды үш топқа бөліп көрсеткен:
* '''парадрая''' (''[[Каспий теңізі|теңіздің]] арғы бетіндегі сақалар'') — [[еуропа]]лық сақалар-скифтер немесе [[Арал теңізі]], [[Сырдария]]ның арғы жағындағылар;
* '''хаомаварга''' (''[[хаома]] сусынын жасайтын сақалар'') — [[Ферғана алқабы]]н мекендеушілер;
* '''тиграхауда''' (''шошақ бөрікті сақалар'') — [[Сырдария]]ның орта ағынын және [[Жетісу]]ды мекендеушілер.

== Тарихы ==
[[Сурет:Skunkha.jpg|right|thumb|200px|Парсыларға тұтқынға ұсталған сақалардың Скунха деген көемі, Бехистун, [[Иран]]]]
[[Парсы империясы|Парсылардың патшасы]] [[Құрыш II]], [[Лүдия|Лүдия патшасы]] Кройсоспен [[558 ЗБ|558]]—[[529 ЗБ|29]] жж. ЗБ соғысқанда, сақалармен одақтасқан. Кейін Құрыш сақаларды, соның ішінднгі [[массагеттер]]ді өзіне бағындаруды ұйғарды. Құрыш сөйтіп, Сақа жеріне басып кірді. Алайда [[парсылар]] сақаларды жеңдік деген кезде, сақа жауынгерлері тұтқиылдан бас салады. Құрыш та, әскерлері де өлтіріледі. [[Тұмар]] туралы аңыз осы кезде шықты. Бұл аңыз расқа тән — Құрыш ұлы [[Қамбуджия II|Қамбуджия]] — массагеттерге өкілдерін жіберіп әкесі мәйітін кері алған.

Құрыштың [[Орта Азия]]дағы басқыншылық жорықтарын [[Дараявауш Виштаспа|Дараявауш I]] ([[521 ЗБ|521]]—[[486 ЗБ|486]] жж. ЗБ) жалғастырды. Парсылар сақаларды аз уақыт бағындырады. [[6 ғ. ЗБ]] соңы — [[5 ғ. ЗБ]] басында ([[500 ЗБ|500]]—[[449 ЗБ|449]] жж. ЗБ) ежелгі Шығыстағы [[юнан-парсы соғысы]]нда сақа тайпалары [[парсылар]] жағында болды. [[490 ЗБ]] ж. юнан-парсы әскерінің [[Марафон]] жерінде болған соғысында сақалар парсылармен бірге юнандарға қарсы соғысты.

[[4 ғ. ЗБ]] [[330 жж. ЗБ|330 жж.]] [[Ескендір Зұлқарнайын]]ның македон әскерлері [[Ахеменидтер]]дің ең соңғысы [[Дараявауш Кодоман|Дараявауш III Кодоманның]] армиясын талқандап, [[Орта Азия]]ға басып кіреді. Олар Маракандты ([[Самарқанд]]) алып, [[Сырдария]]ға келеді. Сыр бойына бекіну үшін, [[Александрия Эсхата]] (Шеткі Александрия) деген қала салады. Алайда [[македондықтар]] жеңгенімен, ыстық табиғатқа шыдамаулары, Ескендірдің аурып қалуы македондықтар Самарқанға шегінуге мәжбүр етті. Ескендір [[323 ЗБ]] ж. [[Бабыл]] қаласында сүзектен өлді. [[Ескендір империясы|Оның ала-құла империясы]] ыдырап кетті.

== Археологиялық ескерткіштері ==
Бұлар қорымдар, жартастағы суреттер, сақ бұйымдарының көмбелері.

=== Жетісу мен Оңтүстік Қазақстан ===
[[Сурет:Issyk Golden Cataphract Warrior.jpg|100px|thumb|left|[[Сақалар]] көсемінің [[катафракт]] сауыт-сайманына бейнелі алтын қабырышақпен оқаланған тері [[сауыт]]ы, Есік обасы.]]
Бұл сақ тайпалары мекендеген аса көлемді аймақ: тиграхаудтар — Жетісуда, ал массагеттер Арал өңірі мен Сыр бойында. іле алқабында Бесшатыр, Есік, Түрген, Кеген, Алексеев обалары осы алқаптан табылды.

Жетісудағы сақ мәдениеті екі кезеңді: ерте кезеңі (б.з.д. 8-6 ғғ) және кейінгі кезең (б.з.д. 5-3 ғғ.). 

Соңғы кезеңдегі патша обасына Бесшатыр қорымы мен Есік обасы жатады. Бесшатыр қорымы Іле өзенінің оң жағалауындағы Шылбыр деген жерде, ол 31 обадан тұрады. Қорымның барша обалары екі топқа бөлінеді, үлкен обалар — диаметрі 45 м-105 м-ге дейін. Биіктігі 6-18 м. Салынған уақыты б.з.д. 5 ғ.

=== Шығыс Қазақстан ===
Алтай аясынан, Шыңғыстау мен Тарбағатай бөктерлерінен кездеседі. Үлкен патша обалары бар. Ол Шілікті алқабында шоғырланған. Бұл өңірдің мәдениеті үш кезеңнен тұрады. Мәйемір кезеңі (б.з.д. 7-6 ғғ), берел кезеңі (б.з.д. 5-4 ғғ.), құлажүргін кезеңі (б.з.д. 3-1 ғғ.). Мәйемір кезеңінің соңында салт кісіні атымен бірге қоятын қабырлар пайда болады.

=== Орталық Қазақстан ===
Бұл жерден Тасмола мәдениеті (б.з.д. 7-3 ғғ.) ашылды. Зерттеуді археологтар Ә. Марғұлан, М. Қадырбаев жүргізді.

Бұл обалардың ерекшелігі — оларда тас жалы, «мұрты» болады. Бірнеше варианттардан тұрады. Негізгі обаға жанаса немесе оның шығыс бетінде, иек астында кіші оба тұрады, одан шығысқа қарай доғаша иіліп, ені 1,5-2 м, ал ұзындығы 2-200 м дейін кейде одан ұзыныда болады, екі жал кетеді. Үлкен обаға үйілген төбе астында жерден қазылған қабырда өлген кісінің мәйіті жатады, ал кіші қорғанда үйінді астындағы қабырға ат пен ағаш ыдыс-аяқтар қойылады.

=== Арал өңірі ===
Арал өңірі сақалар мәдениеті Тегіскен, Ұйғарақ, Оңтүстік Тегіскен қорымдары.

=== Батыс Қазақстан ===
Еділ мен Жайық арасындағы аймақтан қорымдардың көп шоғырланған жері — Үлкен және Кіші өзеннің бойлары, Қамыс-Самар көлдерінің өңірлері, Елек, Шаған, Ембі жағалаулары. Обалардың көбінде үйінділері бар, ал олардың аса үлкендері орлармен қоршалған. Тас үйінділері немесе топырақ пен уақ тастар араластырылған үйінділері бар обалар сирек кездеседі. Қабырлар шығыстан батысқа қарай ыңғайлай қазылады, ал өлгендер молаларда емес, обалар үйінділері астындағы арнайы дайындалған алаңдарға қойылады.

== Ауыл шаруашылығы ==
[[Image:PazyrikHorseman.JPG|thumb|200px|[[Пазырық обасы]]нан табылған аттылы сақа кескіні, 300 ЗБ.]]
Мал шаруашылығымен де егін өсірумен де айналысқан. 

Жылқы өсірген. Екі тұқымы болғаны анықталды. Оның біревІ басы үлкен, аяғы жуан, денесі шомбал, жатаған жылқы, ал екіншісі шоқтығы биік бойшаң, сымбатты жылқы, оны қарулы жауынгерлер мінетін болған. 

Қой бағумен де айналысқан. Сақтарда маңдай алды дөңестев ірі қойлар көп тараған. Олар қазақтың кәзіргі құйрықты қойлары тұқымына жақын болған. 

Түйе шаруашылығы да кең дамыды. 

Ал сиырдың көшпелі тіршілікке бейімделген мұндай тұқымының өзгеден айырмасы — өнімділігі төмен, тірілей салмағы аз, жемшөпті көп талғамайтын. Суықта сыр бермейтін, жүні қалың, тебін малы болды.

Егіншілік пен суару. Қыстау маңындағы егін сақтарды астықпен қамтамасыз еткен. Олар тары, арпа, бидай еккен. Оңтүстік Сырдарья алқабында сақтардың Шірік Рабат, Бәбіш-молла, Баланды секілді қоңыстарында табылған.

== Кәсіпшілігі ==
Сақ тайпалары арасында металл өндіру және оны өңдеу, әсіресе қола құюға байланысты кәсіпшіліктері дамыған. Б.э.д. 1 мыңжылдықта Қазақстан және Орта Азияны мекендеген сақ тайпалары темірден заттар жасауды меңгерді. 

Темір мен мыс, қалайы мен қорғасын, алтын мен күміс өндіру жоғары дәрежеде дамыған. Мәселен, Имантау кен орнында 3 млн. пұт мыс рудасы, ал Жезқазған мен Успенскіден 10 мың және 26 мың пұт руда өндірілген, сонда сол руданың көбісі сақтар заманында өндірілгені анықталды.

Сақ зергерлері қоладан қанжарлар, оқ жебелері мен сүңгі ұштарын, аттың қайыс әбзелдерін, әшекейлер мен айна, қазандар мен құрбандық ыдыстарын жасаған.
[[Image:MenWithDragons.jpg|250px|thumb|left|[[Тиллә тепе]]ден табылған алтын әшекейлер, Бактра.]]

== Саудасы ==
Еуразия далаларын сақтар билеген кезде Батыс пен шығысты, Жерорта теңізі мен Қытайды байланыстырған халықаралық өтпелі сауда басталады. Б.з.д. 1 мыңжылдықтың орта кезінде дала жолы пайда болады. Геродот жазуына қарағанда, дала жолы Қаратеңіз өңірімен жүріп, Дон жағалауына сосын Оңтүстік Орал өңіріндегі савроматтар жерінен Ертіс бойына, одан әрі Алтайдағы аргиппейлер еліне жеткен, содан әрі Моңғолия мен Қытайға қарай кететін болған. Осы жолдың бір бөлігі Қазақстан жерімен өтті.

== Қоғамы ==
Сақ қоғамында халықтың үш тобы болды деген болжам бар. Ол рим тарихшысы Квинт Курций Руф айтқан аңызға сүйеніп айтылады. 
Бұлар: 
* жауынгерлер — сүңгі мен оқ («ратайштар-арбада тұрғандар»), 
* абыздар — құрбандық табағы және айрықша бас киімі бар, 
* қауымшыл сақтар, яғни «сегізаяқтар» (соқаға жегетін екі өгізі барлар). 

Осы үш жіктің өзіне тән дәстүрлі түсі болған. Жауынгерлерге — қызыл, сары-қызыл; абыздарға-ақ; қауымшылдарға-сары мен көк түстер. Сондай-ақ көсемдер мен патшалар да болды. Олар әскери жіктердің өкілдері болды. Гректер оларды басилевс — патша деп атаған. Патшаның белгісі жебелі садақ.

== Мәдениеті ==
Сақтар аң стилін Алдыңғы Азия мен Иранға жорық жасаған кезінде қабылдаған. Бұл өнер б.д, д. 7-6 ғасырда қалыптасқан. Аң стилі дегеніміз түрлі жануарлардың бейнелерін дыс-аяққа, киімге, тұрмыс заттарына, түрлі әшекейлерге, қару-жараққа салған. Сақтар күнге, найзағайға, жел-дауылға табынған. Сақтар мифологиясында сәйгүлік ат күнмен, отпен байланысты болған. Дүниені жаратқан көк тәңірісі Митра, жердікі Варуна, жер астыныкі Индира секілді құдайлар болған

[[Санат:Этностар]]
[[Санат:Қазақстан тарихы]]

[[cs:Šakové]]
[[cv:Саккисем]]
[[de:Saken]]
[[en:Saka]]
[[fr:Sakas]]
[[hu:Szakák]]
[[is:Sakar]]
[[it:Saci]]
[[ja:サカ]]
[[ko:사카]]
[[ml:ശകര്‍]]
[[pl:Sakowie]]
[[pt:Sacas]]
[[ro:Saci]]
[[ru:Саки (племена)]]
[[sah:Сакалар]]
[[sk:Sakovia]]
[[sv:Saka (folk)]]
[[tr:Sakalar]]
