'''Айдаров, Ғұбайдолла''' (18.6. 1921, [[Маңғыстау облысы]] [[Маңғыстау ауданы]] Тельман к. – 1.3.2001, [[Алматы қаласы]]) –  филология ғылымдарының докторы (1974). Қазақстанның еңбек сіңірген ғылыми қайраткері (1994). 2-дүниежүз. соғысқа қатысқан. Шымкент оқытушылар институтын (1948), ҚазПИ-ді (1952, қазіргі ҚазҰПУ) бітірген. 1959 жылдан Қазақстан Ғылымдар Академиясының Тіл білімі институтында кіші, аға ғылыми қызметкер болды. 

Айдаров 250-ден астам ғылыми-зерт. еңбек, оның ішінде 10 монография мен жоғары оқу орындарына арналған оқулықтың авторы. Ғылыми-зерт. еңбектері негізінен түркі жазба ескерткіштерін зерттеуге арналған. А. ғылыми еңбектерінде көне түркі ескерткіштерінің мәтіндерін қазіргі графика бойынша транскрипциялап, олардың тілін лингвист. тұрғыдан жан-жақты талдаған, ескерткіштер тілінің қазіргі қазақ тіліне жақындығын зерттеп, дәлелдеген.

Шығ.: Білге қаған ескерткішінің тілі, А., 1966; 8 ғ-дағы көне түркі жазулы орхон ескерткіштерінің тілі, А., 1971; Көне түркі жазба ескерткіштерінің тілі (оқулық), А., 1986; Көне ұйғыр жазба ескерткіштерінің тілі, А., 1991.

[[Санат:Қазақстан тұлғалары]]
