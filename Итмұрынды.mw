'''Итмұрынды''' – Табақкеңтатыр аңғары мен Балқаш көлінің аралығындағы тау. [[Қарағанды облысы]] Ақтоғай ауданында орналасқан. Абсолюттік биіктігі 557 м. Солтүстік-батыстан оңтүстік-шығысқа қарай 15 км-ге созылған, енді жері 6 км. Беткейлері көлбеу, түпкі жыныстары жалаңаштанып жер бетіне шығып жатыр. Ерте ортаңғы тас көмір кезеңінің гранитоид жыныстарынан түзілген. Сортаңды сұр, бозғылт қоңыр [[топырақ]] жамылғысында жусан, бұйырғын, баялыш, итмұрын, т.б. бұталы [[өсімдіктер]] өседі.
