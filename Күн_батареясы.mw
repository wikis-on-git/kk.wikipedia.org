[[Сурет:Solar cell.png|thumb|thumb|280px||Күн батареясы]]
'''Күн батареясы''', фото-электрлік [[генератор]] — Күн сәулесінің энергиясын электр энергиясына айналдыратын шала өткізгішті [[фотоэлектрлік түрлендіргіш]]тен (ФЭТ) тұратын ток көзі. Көптеген тізбектей-параллель қосылған ФЭТ-тер Күн батареясын қажетті кернеу және ток күшімен қамтамасыз етеді. Жеке ФЭТ-тің электр қозғаушы күші 0.5 — 0.55 В және ол оның ауданына тәуелді емес; 1 см<sup>2</sup> ауданға келетін қысқа түйықталу тогының шамасы 35 — 40 мА. Күн батареясындағы ток шамасы оның жарықтану жағдайына байланысты, күн сәулелері Күн батареясы бетіне перпендикуляр түскенде ол ең үлкен мәніне (максимумына) жетеді. Қазіргі Күн батареясының п. ә. коэфф. 8-10%, олай болса 1 м<sup>2</sup> ауданға (ғарыш аппаратының Күннен қашықтығы 150 млн. болған кезде) келетін қуат ~130 Вт-қа тең. Температура жоғарылаған сайын (25<sup>o</sup>С-ден жоғары) ФЭТ-тегі кернеудің төмендеуіне байланысты Күн батареясының п. ә. коэфф. кемиді. К. б-ның жиынтық қуаты ондаған тіпті жүздеген кВт-қа жетеді. Күн батареясы ғарыш кемелері мен аппараттарында энергиямен жабдықтау жүйесіндегі негізгі электр энергиясының көзі ретінде қолданылады. Күн батареясы сондай-ақ, тұрмыс пен техникада қолданылатын көптеген бұйымдарды (калькулятор, қол сағаты, т.б.) токпен қоректендіру көзі болып табылады.

[[Санат:Күн қуаты]]

[[ar:سخانات شمسية]]
[[da:Solvarmepanel]]
[[de:Solarmodul]]
[[en:Photovoltaic module]]
[[eo:Sunpanelo]]
[[es:Panel solar]]
[[fi:Aurinkopaneeli]]
[[fr:Panneau solaire]]
[[id:Panel surya]]
[[it:Modulo fotovoltaico]]
[[nl:Zonnepaneel]]
[[pt:Painel solar]]
[[ru:Солнечная батарея]]
[[vi:Tấm năng lượng mặt trời]]
[[wa:Panes å solea]]
