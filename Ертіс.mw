{{Infobox River 
  | river_name = Ертіс
  | image_name = Ob watershed.png
  | caption = Ертіс
  | origin = [[Алтай таулары]]
  | mouth = [[Обь]]
  | basin_countries = [[Қытай]], [[Қазақстан]], [[Ресей]]
  | length =  
  | elevation = 
  | discharge = 
  | watershed =  1643000 km²
}}
Ертіс ({{lang-ru|Иртыш}}, {{lang-zh|额尔齐斯河 - É'ěrqísī hé}}) - Қазақстандағы өзен.
Ертіс – Солтүстік Мұзды мұхит алабында жатқан өзен, Обь өзенінің сол жақ саласы. Қазақстан жерінде Шығыс Қазақстан, Павлодар облыстары арқылы ағады. Жалпы ұзындығы 4248 км, оның 1698 км-і Қазақстан жерінде. Су жиналатын алабы 1643 мың км2. Бастауын Алтай (Қытай) сілемдерінен (Найрамдалы тауынан) алады. Зайсан көліне дейінгі бөлігі – Қара Ертіс, көлден төмен қарай Ақ Ертіс немесе Ертіс деп аталады. Арнасы бастау жағында, негізінен, қар, мұз суымен, орта және төменгі ағыстарында қар, жаңбыр және жер асты суымен толығады. Алабы Алтай тауларының оңтүстік-батысын, Тарбағатайдың солтүстік-батыс баурайын, Сарыарқаның солтүстік-шығысын, Ресей жерінде Батыс Сібір жазығы мен Шығыс Орал етегін қамтиды. Қазақ жерінде Ертіс ағынын Қатын, Қалба, Нарын, Тарбағатай және Сауыр жоталарынан, Құлынды даласынан жинайды. Көп жерінде тау сілемдерін тіле терең шатқалдар қалыптасқан. Бұл тұста жағаларының биіктігі 500 м-ге жетеді. Құлынды даласында өзеннің арнасы кеңейіп, жайылмасы пайда болады. Таулық аңғары (250 м биіктікке дейін) қылқан жапырақты орманды, оң жағы көбіне қарағайлы шабындықты келеді, осы тұстағы арнасының ені 100 – 150 м, Омбы қаласы тұсында 6 – 8 км, Тобыл қаласы тұсында 25 – 30 км-ге жетеді. Қазақстандық бөлігіндегі басты салалары – Есіл, Тобыл, Бұқтырма, Шаған, Үлбі, Шар, Күршім, Үлкен Бөкен, Қалжыр, Нарын, Алқабек, Ұлан, Қайыңды; Ресей аумағындағы салалары – Вагай, Конда, Омь, Тара, Демьянка. Жылдық ағынын реттеу және электр энергиясын алу үшін өзен бойында Бұқтырма, Өскемен, Шүлбі бөгендері салынған. Сарыарқа аймағындағы табиғи қорларды игеру мақсатында Ертіс – Қарағанды каналы тартылған. Көліктік маңызы зор, сағасынан 3784 км-ге дейін кеме қатынайды. Қазақстан аумағындағы ірі айлақтары мен қалалары – Өскемен, Семей, Павлодар; Ресей аумағында Омбы, Тобыл, Ханты-Мансийск. Су энергетикалық қорына бай: жылына 30 млрд. кВт/сағ электр энергиясын өндіруге мүмкіншілік бар. Өзенде сүйрік, сылан, шортан, алабұға, елең, т.б. балықтар бар. Сазан, табан, көксерке және Байқал омулі жерсіндірілген.

Ұзындығы — 4248&nbsp;km

[[Санат:Қазақстан өзендері]]
[[Санат:Қытай өзендері]]
[[Санат:Ресей өзендері]]

[[ar:إيرتيش]]
[[be:Рака Іртыш]]
[[be-x-old:Іртыш]]
[[bg:Иртиш]]
[[bn:ইর্তিশ নদী]]
[[ca:Irtix]]
[[cs:Irtyš]]
[[cv:Иртыш (юханшыв)]]
[[cy:Afon Irtysh]]
[[da:Irtysj]]
[[de:Irtysch]]
[[en:Irtysh River]]
[[eo:Irtiŝo]]
[[es:Río Irtish]]
[[et:Irtõš]]
[[eu:Irtyx]]
[[fi:Irtyš]]
[[fr:Irtych]]
[[fy:Irtysj]]
[[he:אירטיש]]
[[hr:Irtiš]]
[[hu:Irtis]]
[[id:Sungai Irtysh]]
[[it:Irtyš]]
[[ja:エルティシ川]]
[[ka:ირტიში]]
[[ko:이르티시 강]]
[[la:Irtis]]
[[lt:Irtyšius]]
[[lv:Irtiša]]
[[nl:Irtysj]]
[[nn:Irtysj]]
[[no:Irtysj]]
[[pl:Irtysz]]
[[pt:Rio Irtich]]
[[ro:Irtiș]]
[[ru:Иртыш]]
[[sk:Irtyš]]
[[sl:Irtiš]]
[[sr:Иртиш]]
[[stq:Irtysch]]
[[sv:Irtysj]]
[[tg:Дарёи Иртйш]]
[[tr:İrtiş Irmağı]]
[[ug:ئېرتىش دەرياسى]]
[[uk:Іртиш]]
[[vi:Irtysh]]
[[wa:Irtish (aiwe)]]
[[zh:额尔齐斯河]]
