'''ҚОЙШОҚЫ''' – қола [[дәуір|дәуірінде]] [[өмір]] сүрген тайпалар қорымы. <br />
[[Қарағанды облысы|Қарағанды обл.]] [[Шет ауданы|Шет ауд.]] Ақмая қонысынан солт-ке қарай 1,5 – 2 км жерде, Қойшоқы мен Ақмая тауларының ортасында. 1975 – 85 ж. Орт. Қазақстан [[Археология|археол.]] экспед. (жетек. М.Қ. Қадырбаев, Ж.Құрманқұлов) зерттеген. <br />
Қ. қорымындағы ескерткіштер төрт топқа бөлінеді. Қоршаулар пішіні шеңбер, дөңгелек, төртбұрышты болып келеді. Олар тігінен қадалған жақпар тастармен көмкерілген. Зерттелген қабірлердің бәрі бұрын тоналған. Мүрделер тас жәшіктерге (орташа көл. 1,510,8 м), ішінара шұңқырға қойылып, тізелері бүгіліп, бір қырынан басы шығысқа қаратылып жерленген. <br />
Бас жағына немесе тас жәшіктің оңт.-шығыс бұрышына ыдыстар қойылған. Қ-1 қорымы 19 қоршаудан, Қ-2 қорымы 15 қоршаудан, Қ-3 қорымы 3 қоршаудан және жеке қойылған 1 тас жәшіктен, Қ-4 қорымы 14 қоршаудан тұрады. Қ. қорымынан геом. өрнек салынған көзе сынықтары, қола моншақ, [[Алтын|алтынмен]] қаптаған білезік, сырға, қапсырмалар, жебе және найза ұштары табылған. Алынған мәліметтерге қарағанда, Қ. қорымында б.з.б. 14 – 12 ғ-ларда [[өмір]] сүрген [[Адам|адамдар]] жерленген. <br />
''Ж. Құрманқұлов, Д. Байғонақов''
