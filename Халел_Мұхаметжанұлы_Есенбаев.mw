{{wikify}}
[[Сурет:Khasenov Khalel.jpg|thumb|right| Есенбаев, Халел]]
'''Есенбаев, Халел''' (1892—1938) — кеңестік мемлекеттік, саяси, мәдениет қайраткері.

Бөкей ордасында (қазіргі Орал облысы, Қазталов ауданы, Ағашүй ауылы) өмірге келген. Ауыл­дан хат танып, кейін Орын­бордағы Құсайын медресесіне түседі. Сөйтіп мұғалім мамандығын алып шығады.

1919 жылдың 21 ақпа­нынан РК(б)П мүшесі. Бөкей губаткомының делегаты ретінде Қазақ АССР құрыл­тай съезіне қатысқан. «Кир­гизская правда», «Дұрыстық жолы» газеттері мен «Мұғалім» журналының алқа мүшесі болған.

1919 жылы Қазақстанда маңызды оқиғалар көп бол­ды. Кеңес өкіметінің В.И. Ленин қол қойған декреті бо­йын­ша Қазақ өлкесін бас­қару жөніндегі революциялық комитет құрылды. Осыған орай Кирревкомның баспасөз органын ашу мәселесі күн тәртібіне қойылды да, 1919 жылғы 17 желтоқсанда өлке астанасы — Орынборда «Ұшқын» газетінің бірінші нөмірі жарыққа шықты.

«Егемен Қазақстанның» («Ұшқын») алғашқы редак­то­ры Халел Есенбаев екенін Орал архивінен алынған құжат­та Х. Есенбаевтың өз қолы­мен толтырылған анкета жауаптары мен 1919 жылдың қазан айында өткен Кирревком мәжілісінен хат­тама да бар. Автор жиналыс қаулысынан үзінді келтіре отырып, «Ұшқын» газетін басқару үшін бес адамнан (Халел Есенбаев, Ешмұхамед Бегалиев, Тәмимдар Сафиев, Әмірғали Меңешев, Бернияз Күлеев) алқа мүшесі сайлан­ғанын жазады. Әйтсе де ең басты дәлел Х. Есенбаевтың 1923 жылы өзі толтырған анкета жауаптары болса керек. Онда былай деп жазылған:
<blockquote style="border: 1px solid blue; padding: 0.5em 0.8em;">
Работал чл. редкол­легии орг. Букгубисполкома «Киргизская правда», «Ду­рустук жолы», журнала «Мугалим» («Учитель»), редактором органа Киркрай Ревкома «Ушкун» («Искра») — в 1918 и 1919 годах, орг. Бу­кгубкома «Энбек» («Труд»), перевел на киргиз­ский язык Конституцию РСФСР и т.п.
</blockquote>

Х. Есенбаев 30-шы жыл­дары Алматыдағы ағарту комиссариатында жауапты қызметте болған. Одан кейін бірсыпыра облыстық ағарту бөлімін басқарды. Бүкіл­қазақ­стандық ІІ Кеңестер съезінде ҚАССР Орталық Атқару комитетіне мүше­лікке кандидат, ал 1936 жы­лы оның мүшесі болып сай­ланды. Ағарту комиссариаты басқармасын басқарды.

Х. Есенбаев 1938 жыл­ғы саяси қуғын-сүр­гін­нің құрбаны болды.

{{DEFAULTSORT:Есенбаев, Халел}}
[[Санат:1892 жылы туғандар]]
[[Санат:1938 жылы қайтыс болғандар]]
[[Санат:Саяси қуғын-сүргін құрбандары]]
