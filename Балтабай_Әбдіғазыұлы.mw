ӘБДІҒАЗЫҰЛЫ Балтабай (30.8.1952 ж.т., Қарағанды обл. Жаңаарқа ауд.) – филол. ғыл. докт. (2000), проф. (2001). ҚазМУ-дың филол. ф-тін (1974, қазіргі ҚазҰУ) және ҚазПИ-дің аспирантурасын (1987, қазіргі ҚазҰПУ) бітірген. Еңбек жолын [[Қазақстан]] ҒА-ның Әдебиет және өнер ин-тында бастаған (1974). «Социалистік Қазақстан» (қазіргі «[[Егемен Қазақстан]]»), «Лениншіл жас» (қазіргі «Жас алаш») газеттері, «Жалын» журналында (1978–87) тілші, бөлім меңгерушісі, ҚазПИ-де филол. ф-тінің деканы, [[кафедра меңгерушісі]] (1987–2008) қызметтерін атқарды. Оның ғыл. жұмыстарының негізгі бағыты – әдебиеттану, әдебиет тарихы және [[Шәкерім Құдайбердіұлы|Шәкерім Құдайбердіұлының]] шығарм., оның әдеби мұрасын зерттеу мәселелері. «Шәкерім шығармашылығының дәстүрі мен көркемдік негіздері» деген тақырыпта докт. дисс. қорғады. Ә. 100-ден астам ғыл. еңбектің, оның ішінде 3 монографияның авторы.
