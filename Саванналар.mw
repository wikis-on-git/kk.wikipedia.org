'''Саванналар''' — Жердің Солтүстік және Оңтүстік жарты шарларының тропик өңіріндегі ландшафтық зоналар (5°—22° с. е. және 5°—30° о. е. аралықтарында). Мұнда тек екі жыл мезгілі ғана (қыс пен жаз) болады. Саванналар қысы — құрғақ та жылы, жазы — ыстық та жаңбырлы болып келеді, өйткені олар жазда дымқыл экваторлық, ал қыста құрғақ тропиктік ауаның басым болып келетін экваторлық муссондық климат зонасында орналасқан. Саванналарда жауын-шашынның мөлшері төменгі ендіктен жоғарғы ендікке қарай азая түседі (1200 мм-ден 300 мм-ге дейін), сондықтан құрғақ мезгіл де осы бағытта ұзара түседі (екі айдан он айға дейін), ал айдың орта температурасы сол бағытта 26°— 28°-тан, 12°—25°-қа дейін төмендейді. Саванналардағы өзендер қыста тартылып, жазда мол сулы болады. Топырағы төменгі ендіктерде қызылбурыл болып келеді де, жоғарғы ендіктерде қоңыр және қызғыл болады, ал Үндістанда — қара топыраққа айналады. Өсімдік құрамы бойынша саванналарды тропиктік ормандыдала деуге болады. Өйткені онда биік қатқыл шөпті өсімдіктер (биіктігі 2—3 м) мен бірге жеке ағаштар (акация, баобаб, нан ағашы, пальма) немесе топтаса өскен ағаштар мен бұталар кездеседі. Саванналар жануарлар дүниесіне түр жағынан да, екілдер жағынан да, әсіресе ірі жануарлар өкілдеріне (піл, бегомот, жираф, бөкен, зебра, арыстан тағы басқалар.) өте бай. Олар Африка (материктің 40% жуығы) мен Оңтүстік Америкада кең тараған. Ориноко ойпатында саванналар льяностар деп, Бразилия қыратында кампостар деп аталады. Солтүстік Америкада, Оңтүстік Азияда және Австралияның солтүстігінде саванналар аз тараған.

==Пайдаланылған әдебиеттер==
*Русско-казахский толковый географический словарь. Под общей редакцией академика АН КазССР, проф. С. К. Кенесбаева и кандидата филол. наук А. А. Абдрахманова. Алма-Ата, Изд-во «Наука», 1966, стр. 204. (Академия наук Казахской ССР. Институт языкознания. Сектор физической географии). Составители: Ж. Аубакиров, С. Абдрахманов, К. Базарбаев.

{{stub}}
[[Санат:География]]
