{{Shortcut1|Пунктуация}}
'''Тырнақша (")''' - жазуда пайдалынатын [[тыныс белгілері]]нің бірі. Тырнақша кідіріске, интонацияға немесе сөйлемнің құрылысына байланысты емес. Тырнақшаның мағынасы да, қызметі де алуан түрлі. Ол бірде тырнақшаға алынған сөздің немесе сөйлемнің өзге біреудікі екендігін білдірсе, енді бірде оның өзі тура мағынасында қолданылмай, басқа бір мағынада қолданылып тұрғандығын, болмаса заттар мен нәрселердің шартты атаулары екендігін білідіреді. Сонымен, тырнақша, негізінен,  мағынаға байланысты қойылатын белгі. 

== Қойылу жағдайлары ==
Тырнақша мынадай орындарда қойылады:
#Сөйлеуші я жазушы өз сөзінің ішінде басқа біреудің сөзін өзгертпей, сол қалпында қолданса, ондай сөздер мен сөйлемдер тырнақшаға алынады. Бұл - тырнақшаға алынған сөздер мен сөйлемдердің  аутордың өзінікі емес, бөгде біреудікі екендігін, төл сөз екендігін білдіреді.
#Мақалдар мен мәтелдер, афоризмдер тырнақшаға алынады. Мұндайда оның алды-артынан төл сөзге тиісті тыныс белгілері қойылмайды.
#Ойға тірек етіліп отырған сөздер мен сөйлемдер, жеке дыбыстар жазуда тырнақшаға алынады.
#:Мысалы:''"А" дыбысы - дауысты дыбыс, буын құрайды.''
#Әжуа, сықақ, кекесін, мысқыл мағынасында қолданылған сөздер мен сөйлемдер тырнақшаға алынады.
#Дәйексөз тырнақшаға алынады.
#Газет, журнал, кітап, шығарма, қаулы-қарар аттары өзге біреудің сөзінің ішінде қолданылғанда, бұлар тырнақшаға алынады.
#Кәсіпорын, фирма, зауыт, фабрика, ұйым аттары мен машиналар мен құрал-жабдық маркалары түсініктемесіз айтылғанда, тырнақшаға алынады.
#*Дәйексөз ретінде келтірілмей, біреудің сөзі мағына жағынан сөйлемге жанастырыла алынады. Олар да тырнақшаға алынады, бірақ алды-артынан төл сөзге тән тыныс белгісі қойылмайды әрі кіші әріптен басталып жазылады.
#Біреудің айтқанынан алынған жеке-жеке сөздер тырнақшаға алынады.

== Әдебиет ==
*[[Оралбаева Нұржамал]], [[Аблақов Әбжаппар]], "Қазақ тілі", Алматы, 1992

[[Санат:Грамматика]]
[[Санат:Тыныс белгілері]]
