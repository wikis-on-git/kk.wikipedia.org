'''ҚОЖА ТОЛЫҒ КЕСЕНЕСІ''' – сәулет өнері ескерткіші. <br />
Жергілікті мұсылмандар шейхының қабірі басына тұрғызылған. Мазардың 17 – 18 ғ-да тұрғызылған алғашқы нұсқасы сақталмаған. <br />
Қазіргі кесене 19 ғ-дың 2-жартысында салынған. [[Оңтүстік Қазақстан облысы|Оңт. Қазақстан обл]]. [[Сайрам ауданы|Сайрам ауд]]-нда орналасқан. Қ. Т. к. көне Сайрамдағы тарихи сәулет өнерінің ең әсем үлгілерінің бірінен саналады. <br />
Сыртқы, ішкі өлшемдері: 6,44-6,30 м, биікт. 7,15 м. Қабырғасын қалағанда ескі ғимараттардан алынған күйдірілген кірпіштерді пайдаланған. Бір бөлмелі құрылыстың төбесі күмбезбен жабылған. <br />
Күмбездің ортасынан кішкене мұнара шығарылған. Оған да тесіктері бар күмбез орнатылған. Кесененің алдыңғы бетіндегі П пішіндес порталы, бедерлі бағаналары ғимараттың сәнін келтіріп тұр. Оңт. қабырғасында сырлы бояулармен шығыс дәстүріндегі шай жабдықтарын бейнелеген суреттердің нобайы сақталған. Бас күмбез төрт аркаға, сондай-ақ, төрт пилонға орнатылған. Терезелері осы заманғы үлгі бойынша ағаштан жасалған. <br />
''Н. Мұхамедиева''
