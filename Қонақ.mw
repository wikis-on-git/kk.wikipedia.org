'''ҚОНАҚ''' – үйге келген мейман. <br />
Танымайтын кісі “құдайы қонақ”, әр түрлі тілеулестікке, тойға шақырылған мейман “арнайы қонақ” болып саналған. Халықтық ғұрып бойынша, келген [[адам]] үйге баса-көктеп кірмей, сырттан дауыстап, үйдегілерге белгі береді. Үйге келген [[адам]] әуелі [[Шаңырақ|шаңыраққа]] сәлем беріп кіруі керек. Түсте келген Қ-қа түстік, кешке келгендерге қонақасы берілген. Үлкен ас кезінде Қ-тар төрден [[Есік|есікке]] қарай, жасының үлкендігі мен мәртебесіне байланысты орналасады. [[Қымыз|Қымыздан]] кейін ет ұсынылады. [[Құдай|Құдайы]] Қ. түскен үйде отағасы жоқ болса, астан дәм татып, ауыз тиген соң, түнемеге басқа орын іздестірген. Қ-ты қарсы алған отағасы [[есік]] ашып, алдымен оны кіргізеді, шығарып саларда Қ-тың өзі ашуы керек. Үй иесі ашса, онда Қ-ты қуғанмен бірдей саналады.<br />
''Д. Қатран''
