'''Юсупов Исмаил Абдрасулұлы''' (16.4.[[1914]], Алматы – 17.2. 2005, сонда) – саяси қайраткер. Талғар а. ш. техникумын (1934), Ленинград (қазіргі Санкт-Петербург) жоғары агроном. курсын (1937), КОКП ОК жанындағы Жоғары партия мектебін (1954) бітірген. 1934 – 39 ж. Түркістан қ-ндағы МТС-та агроном, бас агроном, МТС директоры, 1939 – 40 ж. Оңт. Қазақстан жер мекемесі бастығының орынбасары болды. 1940 – 41 ж. Минск қ-ндағы қысқа мерзімді әскери-саяси уч-щені бітіріп, 1941 – 42 ж. әскери бөлімде саяси жетекші болып істеді. 1943 – 44 ж. Оңт. Қазақстан обл. Ильич ауд. партия к-тінің 1-хатшысы, 1944 – 45 ж. Оңт. Қазақстан обл. партия к-тінің 3-хатшысы, 1945 – 51 ж. Қазақ КСР-і Су ш. халық комиссары, министрі, 1954 – 55 ж. Қостанай обл. партия к-тінің 2-хатшысы, 1955 – 59 ж. Оңт. Қазақстан обл. партия к-тінің 1-хатшысы, 1959 – 62 ж. Қазақстан Компартиясы ОК-нің хатшысы, Оңт.-Қазақстан өлкелік к-тінің 1-хатшысы (1962) қызметтерін атқарды. 1962 ж. желтоқсан – 1964 ж. желтоқсан аралығында Қазақстан Компартиясы ОК-нің 1-хатшысы, 1965 – 66 ж. Орал обл. атқару к-тінің төрағасы, 1966 – 71 ж. Қазақ КСР-і Тамақ өнеркәсібі мин-нің арнайы жүзім трестінің директоры болды. 1971 ж. зейнеткерлік демалысына шықты. Ю. Оңт. Қазақстан обл-нда қызмет еткен жылдары облыстағы су каналдарының құрылысына басшылық етті. Қызылорда бөгені, Георгиев каналының сол жақ сілемі, Ынталы су қоймасы салынды. Ю. Қазақстан Компартиясы ОК-нің кезінде 1963 ж. жалпы көлемі 3,5 млн. га жер Өзбекстанға берілді. Кейіннен бұл жерлердің көпшілігі Қазақстанға қайтарылғанымен қалған бөлігі біржолата Өзбекстан аумағында қалды.  2 Ленин, Қызыл Ту, 1-дәрежелі Отан соғысы, 2 Еңбек Қызыл Ту ордендерімен, медальдармен марапатталған.
