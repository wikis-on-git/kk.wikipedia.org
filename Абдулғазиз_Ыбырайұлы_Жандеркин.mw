ЖАНДЕРКИН Абдулғазиз Ыбырайұлы (7.11.1905, Қарағанды обл. Қарқаралы қ. – 9.11.1983, Алматы қ.) – биол. ғыл. канд. (1945), Қазақ а. ш. академиясының корр. мүшесі (1969). Алматы зоотех.-малдәрігерлік ин-тын (1929, қазіргі Қазақ ұлттық агр. ун-ті) бітірген. [[Қарақалпақстан]] мен Қазақстан жоспарлау к-ттерінде (1929–35), Қазақ мал ш. ғыл.-зерт. ин-тында (1935–54) қызметтер атқарды. Бүкілодақтық а. ш. көрмесінің Қазақстан павильонында директор және аға әдіскер (1954–55), Қазақстан ҒА-ның Эксперименттік биол. ин-тында лаборатория меңгерушісі (1955–57), сол ин-тта директор болды (1957–60). Гурьев (қазіргі Атырау) а. ш. тәжірибе ст-ның директоры (1960–62), Қазақстан халық ш. жетістіктері көрмесінің директоры (1962–63), 1963 жылдан өмірінің соңына дейін Қазақстан ҒА-ның Эксперименттік биол. ин-тында лаборатория меңгерушісі, кеңесші (1978–83) болды. Негізгі ғыл. еңбектері Қазақстанда мал ш-н, оның ішінде қой және ешкі өсіруге арналған. Ж. Қазақстанда мал ш-н дамыту жолында зор еңбек сіңірді. Ол қазақтың арқар-меринос қойын шығарғаны үшін бір топ ғалымдармен бірге КСРО Мемл. сыйл. алды (1950). «Құрмет Белгісі» орденімен және медальдармен марапатталған.
