'''Көкжелек''' (Vaccinium uliginosum) — верескіліктер тұқымдасына жататын аласа (30— 100 см) өсетін бұталардың бірі. Көкжелек көбінесе солтүстікте (Арктикада) өседі, мұның жеуге жарайтын жидегінде 5,59 процент қант, 1,65 процент қышқыл, А және С витаминдері бар. Көкжелек жидегінің пішіні алмұрт тәрізді, түсі көк. Көкжелек көбінесе бұрынғы КСРО-ның шымтезекті саздарында өседі. Ел арасында Қөкжелекті «маскүнем» деп атап кеткен, әрине, ол дұрыс емес, өйткені мұның құрамында адамды, жан-жануарларды мас етерліктей химиялық зат жоқ. Бұлай аталу себебі: көкжелек әрқашан [[қазанақ]] деген бұтамен бірге өседі, қазанақ гүлдеген кезінде езінің денесінен адамның басын мең-зең ететін химиялық зат бөліп шығарады. Осы зат көкжелек жидегінің қабығына сіңеді.

==Тағы қараңыз==

==Пайдаланылған әдебиеттер==
*Т. Мұсақұлов, ОРЫСША-ҚАЗАҚША ТҮСІНДІРМЕЛІ БИОЛОГИЯЛЫҚ СӨЗДІК І-том ҚАЗАҚМЕМЛЕКЕТБАСПАСЫ, Алматы — 1959, Редакциясын басқарған: Биология ғылымының докторы профессор Т. Дарқанбаев

{{stub}}

[[Санат:Өсімдіктер]]
