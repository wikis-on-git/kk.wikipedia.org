ШЕТ,Үңірек ауыл, Шет ауданындағы Шет селолық округiнiң орталығы. Үңірек өзенiнің бойында, Бұғылы тауының етегiнде, аудан орталығы Ақсу-Аюлының солтүстік-батысында 65 км, Қарағанды қаласының оңтүстігінде 180 км жерде орналасқан. Іргесі 1932 жылы Нұраталды кеңшарынан бөлініп, қаланған. Халқы 1160 (2006). Ұлттық құрамы: 98 пайызы қазақ; 2 пайызын өзге ұлт өкілдері құрайды. 60-90 ж.ж. Шет атындағы кеңшардың және ауылдық кеңестiң орталығы.  Шаруашылықтың мамандандырылған негiзгi бағыттары – мал шаруашылығы, қосымша саласы –сүттi iрi қара өсiру болды. Жерiнiң жалпы ауданы 147 мың га. Округтің елді мекендерінде (Үңірек, Қармыс, Құттыбай, Тұмсық ауылдары) 4 мектеп,  пошта, ФАП, клуб, кiтапхана бар. Кеншар негiзiнде 107 шаруа қожалығы құрылған (2006). Ауыл басқа елдi мекендермен автомобиль жолдары арқылы байланысады. Ең жақын Жарық т.ж. станциясы 12 км жерде. (Қатпар кең орны бар). 
[[Санат:Қарағанды облысы]] [[Санат:Шет ауданы]]
