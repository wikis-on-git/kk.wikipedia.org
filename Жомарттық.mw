Жомарттық  – барша [[түркі]]ліктердің ішінде дастарқаны жиылмайтын қонақжайлылығымен мәлім қазақтың айтулы ділді ерекшелігі . [[Байлық]]тың, әсіреліктің, шашпалықтың дүмпуі емес, ашыққол, [[пейіл]]ді мырзалық.

Жалаңтөс [[қазақ]]тың жомарттығы сан түрлі. Ұлттық дәстүрінде жолы түсіп, үйіне ат басын тіреген жолаушы – құдайы қонаққа мал сойып, кең дастарқан жайып, дәм-тұзын татқызатын. Жаңа қонысты бетке алып, ауыл тұсынан өтпекші көш адамдарына ақ жаулықты аналар зереңдері толы ақ-қымыз, шұбат, айран ұсынған. Түстендіріп не қонажатқызып сыйлы мейманға лайық кәделі қонақасы берген. “Көш көлікті, көрікті болсын” десіп аттандырған. Ауылға, үйге қоңсы қонған отбасына ерулік атаулы дәмдестік сыйлы дастарқан жайылған. Жаңа ғана шаңырақ көтерген жас жұбайлар да көрші-көлемін шақырып, тана тағар атаулы алғашқы қонағасын ұсынған. Ертеңгісін сәлемдесуге келгендерді “таңғы ас Тәңірден” ырымымен дәм татқызбай жібермеген. Осы ретте айта кетерлік жәйт-қазақтың дастарқанды киелі санауы. Дастарқан таза ұсталған, жиегі жиылмаған, үстіне ыдыс-аяқтан, тағамнан өзге нәрсе қойылмаған, басында отырғандарға бейпіл сөз айтуға, ұрыс-керіске, насыбай атып, шылым шегуге, үстінен аттап өтуге тыйым салынған.

Кез келген қазақ [[азамат]]ы жол жөнекей жаяу – жалпы шаршаған жолаушыны кездестірсе, ерулі атына мінгізген не астындағы атына мінгестірген. Тұлдырсыз жақыбайды көрсе есір­кеп иініне біркиер, “дұшпанкөз” киімін жапқан. Біреуге берген қарызы мерзімінде қайтарылмаса сұрамаған, мүлдем өтелмесе жоқтамаған, ке­шірген. Аш-арыққа бала-шаға­сының напақасын ауыздарынан жырып беруден тайсалмаған. Әйтеуір, өзінің қабы қағылып, қалтасы жұқарса да, өзгені жарылқау ниетінен танбаған. 

[[Санат:Қоғам]]
