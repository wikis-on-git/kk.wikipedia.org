'''Адамбеков Садықбек (1922 – 2002)'''

15 қарашада [[Оңтүстік Қазақстан облысы]], [[Арыс]] ауданы, Қараспан ауылында туған. [[Қызылорда]] пединститутында дәріс алғаннан кейін, 1945 – 1968 жж. [[жазушы]]-[[Журналист|журналистік]] қаламын «Оңтүстік Қазақстан», «Қазақ әдебиеті» газетінде және қазіргі «Жұлдыз», «Ара – Шмель» журналында қызмет атқара жүріп ұштайды. Қазақ сатирасы саласында өзіндік орны бөлек. «[[Қожанасыр]] қақпасы» (1959), «[[Алдар көсе|Көсенің]] көзі» (1961), «Аюбайдың ажалы» (1981) сияқты сықақ жинақтарын берді. [[Қазақ әдебиеті|Әдебиетімізге]] тұңғыш рет «Атылған қыз» (1969) атты роман-сатира әкелді. Жекелеген шығармалары шетел тілдеріне аударылған. 1982 жылы шығармаларының екі томдығы жарық көрген.

''''' Қолданылған әдебиет '''''

«Қазақстан жазушылары: ХХ ғасыр». Анықтамалық. – Алматы: «Ана тілі» баспасы ЖШС. 2004 – 392 бет.

[[Санат:Қазақ жазушылары]]
[[Санат:Қазақстан әдебиеті]]
