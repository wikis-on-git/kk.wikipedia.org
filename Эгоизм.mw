'''Эгоизм''' (лат. ego – мен) – адамның қоғамға және басқа адамдарға өз мүддесін жоғарғы қою тұрғысынан қарауымен сипатталатын өмірлік принцип. Э. жеке тұлғаның қоғамның және басқа адамдардың мүдделерімен санаспай, тек өз мүддесін ғана көксеуінен көрінетін индивидуализм көріністері формаларының бірі. Дж. Ролз Э-нің үш түрін бөліп көрсетеді: а) диктаторлық Э.: “барлығы менің мүддеме қызмет жасауға тиісті.”; ә) өзінің елден ерекшелігі жайлы Э.: “егер маған тиімді болмаса менен өзгенің барлығы моралдық қағидаларға бағынуға тиісті.” б) анархиялық немесе жалпы Э.: “барлығы өз өресі жетерліктей жеке мүддесін көздеуге құқылы”. Өз бастауларын [[Қайта өркендеу кезеңі]]нен алатын жаңа еур. қоғамдық ой дүниесі “парасатты эгоизм” тұжырымдамасын дамытып, Э-ның жалпының игілігіне қызмет жасау мүмкіндіктерін көрсетті. 17 – 19 ғ-ларда өмір сүрген Батыс Еуропалық ойшылдар Гоббс, Мандевиль, А.Смит, т.б. Э. экон. және саяси қызметтің қозғаушы күші, қоғамдық өмірдің маңызы факторы деп білді. Э-нің нормативтік шектеулері негізгі моральдық құқықтық талаптармен жүзеге асырылады.
