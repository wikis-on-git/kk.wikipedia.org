'''ҚОЛДАНБАЛЫ САЯСАТТАНУ''' – саясаттану ғылымының бір саласы. <br />
Саяси мәселелердің даму тенденциясы мен механизмдерін зерттеу, саяси жағдайларды талдау, болжау принциптері мен әдістерін жасау, жобалау және сараптау, саяси процестерді басқару технол-лары мен жүйелерін жасаумен айналысады. Қ. с-да негізінен бихевиоризм методол-сы мен әдістемесі қолданылады және эмпирик. зерттеулерде социол., [[Психология|психол.]], т.б. ғылым салаларының әдістері кеңінен пайдаланылады. <br />
Қ. с-дың өзіндік ерекшелігі оның мақсаттары мен түпкі нәтижесінен көрінеді. Егер [[Теория|теор.]] саясаттану жаңа, әмбебап немесе құбылыстардың тұтас типтерін сипаттайтын жалпы, абстрактілі білім алуды мақсат етсе, Қ. с., негізінен, оқиғалар өрбуінің қысқа мерзімді болжамдарын жасауға, саяси процеске қатысушыларға нақты ұсыныстар беруге ұмтылады. Қолданбалы саяси зерттеулермен теоретиктер ғана емес, кәсіби сарапшылар, имиджмейкерлер, саяси қайраткерлердің кеңесшілері және нақтылы саясатқа қатысы бар өзге тұлғалар да шұғылданады. Қолданбалы зерттеулер, әдетте, [[Мемлекет|мемл.]] органдардың, партиялардың, қоғамдық ұйымдардың, сайланбалы қызметтерге үміткерлердің және өзге саяси субъектілердің тапсырысымен жүзеге асырылады. Қ. с. нақтылы саяси шешімдерге ғана емес, кейде [[мемлекет]] стратегиясына да айтарлықтай әсер етеді. <br />
''Ш. Әмірбеков''
