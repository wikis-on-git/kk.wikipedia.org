'''ГЕРДЕР ТАМЫРЫ''' (''Cachrіs herberі'') – шатыршагүлділер тұқымдасына жататын көп жылдық шөптесін өсімдік. Қазақстанда [[Жетісу]] (Жоңғар) Алатауының ([[Алтынемел]], [[Шолақтау]], [[Матай]]) тастақты жазықтарында, таудың қорымтасты сатылы беткейлері мен өзендердің жіңішке арнасында, қалың бұталы тоғайлардың арасында өседі. Биікт. 80 см-дей, Кіндік тамырлы, сабағы тік, ұшына қарай бұтақталып келеді. Жапырақ тақтасын кедір-бұдырлы қысқа түктер басқан, жапырақтары ұзын сағақты, үшбұрышты, ұз. 40 см-дей. Гүлдері күрделі шатырша гүлшоғырына жиналған, әр шатыршада 8 – 10 гүлден бар. Күлтесі ақшыл сары түсті. Тұқымынан көбейеді. Мамыр – маусым айларында гүлдеп, шілдеде жемістенеді. Жемісі – сопақша, жылтыр, ұз. 12 – 18 мм. Г. т. өте сирек кездесетін түр болғандықтан қорғауға алынып, Қазақстанның «Қызыл кітабына» енгізілген.
