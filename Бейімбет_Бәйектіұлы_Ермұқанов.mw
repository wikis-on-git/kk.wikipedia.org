'''ЕРМҰҚАНОВ Бейімбет Бәйектіұлы''' (10.6.1936 ж.т., [[Астрахан]] обл. [[Володар]] ауд. [[Тюрин]] а.) – [[тарих]] [[ғыл.]] докт. (1980), проф. (1982), Қазақстанның еңбек сің. [[жоғары]] мектеп қызметкері (1986). ҚазМУ-ды (1960, қазіргі ҚазҰУ) және [[Мәскеу]] ун-тінің аспирантурасын (1963), [[СОКП ОК]] жанындағы [[Қоғамдық]] ғыл. академиясының докторантурасын (1965) бітірген. Алматы жоғары [[партия]] мектебінде [[аға]] оқытушы, доцент, проф. (1967–87), Алматы пед. шет тілдер ин-тының (1987–92, қазіргі Қазақ халықар. қатынастар және әлем тілдері ун-ті) [[ректоры]], ҚазҰПУ-да кафедра меңгерушісі (1992–2000) болып істеді, 2000 жылдан осында проф. қызметін атқарады. «[[Борьба]] всеобщей [[конфедерации]] [[труда]] [[Франции]] за единство действий [[профсоюзов]]» деген тақырыпта докт. дисс. қорғады. Е. 100-ден астам ғыл.-зерт. еңбектің [[авторы]]. Оның есімі жалпы тарих саласындағы («Борьба ФКП за единство действий [[рабочего]] класса и [[левых]] сил», «Франция: профсоюзы и проблемы единства». 1958–78; «Казахстан: историко-[[публицистический]] взгляд», 1997; «Ежелгі Қазақстанның [[этникалық]] тарихы», «[[Хазарлар]] мен қазақтар: тарихи байланыс», 1998; «Қазақстанның көне тарихы», 1999; «Қазақстан: тарихи-публицистикалық көзқарас», 2000; т.б. кітаптары) тұңғыш қазақ ғалымы ретінде белгілі. Вьетнамның Хошемин қ-ның құрметті азаматы.
