'''ҚОЛТЫҚГҮЛ''', миддендорфия (Mіddendorfіa) – тергүл тұқымдасына жататын бір жылдық өсімдік. <br />
[[Қазақстан|Қазақстанда]] [[Ертіс]] өз. бойында, [[Каспий]] ойпатында, [[Сарыарқа]] мен [[Зайсан|Зайсанда]] кездеседі. Ылғалы мол шабындық [[Жер|жерлер]] мен өзен аңғарларында өсетін 1 түрі – днепрлік Қ. (M. borysthenіca) бар. Оның биікт. 2 – 15 см. Сабағы тік, жоғ. бөлігі 4 қырлы. Жұмыртқа тәрізді бүтін жиекті отырмалы (сағақсыз) жапырақтары сабаққа кезектесіп орналасады. Қысқа сағақты дара [[гүл|гүлдері]] [[жапырақ]] қойнауларында (қолтықтарында) жетіледі. Әрбір гүлінің [[гүл]] табанынан түтік тәрізді ұзынды-қысқалы кезектесіп 12 тостағанша, 6 қызғылт түсті күлте жапырақшалары дамиды. Аталығы – алты, аналығы біреу. [[Мамыр]] – [[тамыз]] айларында гүлдеп, [[қыркүйек|қыркүйекте]] жеміс салады. Жемісі – көп тұқымды, жоғ. жағы 4 тісті болып ашылатын қауашақ. Тұқымы жұмыртқа тәрізді, сырты дөңес, іші шұңқыр.<br />
''Ж. Қожантаева''
