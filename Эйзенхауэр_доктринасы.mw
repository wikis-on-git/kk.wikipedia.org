'''Эйзенхауэр Доктринасы''', Даллес– Эйзенхауэр доктринасы – АҚШ-тың Таяу және Орта Шығыстағы ұлт-азаттық қозғалысын басып-жаншуға бағытталған сыртқы саяси бағыты. Жобасын АҚШ-тың мемл. хатшысы Дж. Ф.Даллес жасап, [[1957]] ж. 15 қаңтарда президент Д.Эйзенхауэр конгреске жолдады. Конгрестің екі палатасының біріккен қарарында бекітілді (7 наурызда қабылданып, 9 наурызда президент қол қойды). Э. д-нда Египетке қарсы ағылшын – француз – израиль агрессиясының (1956) сәтсіздікке ұшырауы және отаршыл елдердің Таяу және Орта Шығыстағы жағдайының едәуір әлсіреуі нәтижесінде пайда болған олқылықтың орнын күшпен толтыру мақсаты көзделді. Таяу және Орта Шығысқа “коммунистік қауіп” төнді деген желеумен доктринада бұл аймақтағы реакц. күштерге әскери және экон. көмек беру, сондай-ақ конгрестің рұқсатынсыз-ақ АҚШ Қарулы Күштерін пайдалану белгіленді. Э. д. халықар. құқықты өрескел бұзды, әрі БҰҰ Жарғысы мен бейбітшілік мүддесі принциптеріне қайшы келді. 1957 ж. Э. д. Сирия тарапынан туған “агрессиядан” Иорданияны “қорғау” деген сылтаумен екі рет қолданылды. 1958 ж. шілдеде Э. д-н басшылыққа ала отырып, АҚШ Ливанға тікелей басқыншылық соғыс жүргізді.
