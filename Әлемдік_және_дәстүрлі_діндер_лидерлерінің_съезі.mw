[[Сурет:Congress of religions.gif|thumb|180px|right]]
'''Әлемдік және дәстүрлі діндер лидерлерінің съезі''' - Қазақстанның елорадасы – Астанада 17 конфессияның жетекшілері бас қосып, диалог өткізді, келісімге және төзімділікке деген өздерінің ұстанымдарын дәлелдеп, бүкіл Жер халқының бейбітшілігі үшін тілек тіледі. 

2003 жылғы қыркүйектің 23-24-інде Астанадағы “Салтанат сарайында” өткен басқосуда әлем діндерінің жетекшілері діннің лаңкестікпен, қақтығыстармен ешқандай қатысы жоқ екенін жария етті.  

Діни форумды өткізу идеясын ұсынған Қазақстан басшысы Нұрсұлтан Назарбаевты дін жетекшілері Съезд төрағасы етіп сайлады. Жыл бойына Елбасы түрлі конфессия жеткшілерімен: Рим Папасы Иоанн Павел ІІ-мен, Ватикан кардиналы Анджело Соданомен, Израильдің бас раввині Йона Мецгермен, Бүкіләлемдік ислам лигасының бас хатшысы Абдолла Әбделмухсин ат-Туркимен кездесті және олар Нұрсұлтан Назарбаевтың бастамасына қызу қолдау білдірді.  

Астанадағы Съезге келген дін басшылары 130 ұлт пен 40-тан астам конфессиялардың өкілдері тұрып жатқан бейбітшілік пен келісім елі – Қазақстанға бата берді. 500-ден астам журналист, оның ішінде шетелдік журналистер де бар, Форум жұмысымен жұртшылықты таныстырды. ҚазАқпарат ұлттық агенттігі бейбітшілікке шақырған діни қайраткерлердің даусын көпшілікке жеткізуге өз үлесін қосты. Агенттік интернетте Қазақстан мен аталмыш Съезге арналған “Конфессиялар диалогы” (www.dialog.inform.kz) сайтын ашты. Әлем жаңалықтарының CNN қызметі де осынау оқиғаны өз назарын тыс қалдырған жоқ, ол, Съезд кезінде ҚазАқпарат сайтының негізінде интернат-парақшасын ұйымдастырды.

[[Санат:Қазақстан тарихы]]
