'''КАЛЕСНИК Станислав Викентьевич''' (23.1.1901, [[[[Ресей]].]] [[Санкт-Петербург]] қ. – 13.9.1977, сонда) – геогр. ғыл. докт. (1938), [[РКФСР-дің]] еңбек сің. ғыл. қайраткері (1961), КСРО ҒА-ның акад. (1968). [[Ленинград]] (1929, қазіргі Санкт-Петербург) ун-тін бітірген. Осы ун-тте кафедра меңгерушісі (1940–72), декан (1940–43, 1949–53), проректор, ғыл. журналдың редакторы қызметтерін атқарады. 1929–31 ж. [[Қазақстанға жасаған экспедиясында Жетісу]] (Жоңғар) Алатауының мұздықтарын зерттеді. 1939 ж. КСРО ҒА-ның Қазақстан бөлімшесінде Іле Алатауын (Талғар тау түйіні) зерттеу жұмысына кеңесші болды. Оның «Жалпы жертану негіздері» (1955), «Жалпы жертанудың қысқаша курсы» оқулықтары 21 елдің тіліне (оның ішінде қазақ тіліне) аударылған. Бұл еңбектерінде жалпы жертану пәнінің тұжырымдамасын, сондай-ақ Жердің геогр. қабығының қалыптасуы мен құрылуын анықтайтын жалпы заңдылықтары көрсетілген. К. гляциология ғыл. негізін салды. К. есімі ТМД елдерінің бірнеше геогр. нысандарына берілді: Іле Алатауы мен Солт. Кавказ тауларының шыңдарына, Іле Алатауы мен Жетісу (Жоңғар) Алатауы, Полюстік Орал, Солт. Кавказ және Антарктида мұздықтары К. есімімен аталады. 2 рет Ленин (1961, 1971), [[Еңбек Қызыл]] Ту (1975), [[Қызыл Жұлдыз]] (1995), 2 рет «[[Құрмет Белгісі]]» (1944, 1951) ордендерімен және медальдармен марапатталған.
