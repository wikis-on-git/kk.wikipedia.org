'''Электорат''' (лат. elektor – сайлаушы) – парламенттік, президенттік, жергілікті сайлауда партияға немесе кандидатқа дауыс беретін сайлаушылар тобы. Э-ты құрайтын сайлаушылар корпусы елдің немесе әкімш.-аумақтық бөліктің заңға сәйкес дауыс беру құқығына ие азаматтары болып табылады. Сайлау жүйесіндегі Э-тың айырықша дәрежесі – олардың билік ин-ттарын құруға өз дауыстарын бере отырып, қатысуы арқылы халық билігі мағынасындағы демократияның мәнін анықтауымен белгіленеді. Азаматтардың сайлауға дауыс беруге тартылуы олардың саяси процеске араласуының формасы.
