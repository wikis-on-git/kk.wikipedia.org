'''ИМАНБҰРЛЫҚ''', Иманборлық – Есіл алабындағы [[өзен]]. [[Солтүстік Қазақстан облысы]]ның Айыртау және Шал ақын аудандары жерімен ағып өтеді. Ұзындығы 177 км. бастауын Имантау көлінен алып, Коноваловка (Шал ақын ауданы) а. тұсында [[Есіл]]ге оң жағынан құяды. Өзен аңғары жоғары бөлігінде тар, төменгі ағысында Иманбұрлыққа шағын 13 сала құяды. Жылдық орташа су ағымы құяр тұсында 1,13 м3/с. Өзенде [[таутан]], [[сазан]], шабақ, аққайран бар.
