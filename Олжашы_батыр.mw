'''Олжашы батыр''' ([[16 ғ.]] аяғы — [[17 ғ.]] басы)

Олжашы [[Орта жүз]] [[Арғын]] тайпасының ішінде [[Қаракесек]] руынан шыққан азамат еді. Қаракесектің Ақша деген баласы болған. Оның баласы Бошан. Оның баласы Бәйбөрі. Бәйбөрінің екінші баласы Олжашы батыр еді.

[[Есім хан]]ның тұсында [[1627]] ж.: «Хан Тұрсынды ант ұрсын», деп Қатаған Түрсын ханға қарсы жорыққа баруға қол жиналған. Соңда қолбасшылардың бірі Арғын Олжашы еді. Тұрсын ханның әскері Сайрамның атырабында жеңілді.

Өзінің ордасы Ташкент қаласы еді. Тұрсын хан Аштарханид әмірлермен одақ құрып, Есім ханмен бәсекелескен. Ташкент алғаннаң кейін Түрсын хан қаза табады. 

Артынан бірнеше қыз қалады. Айбике, Нұрбике мен Қызданбике деген ғажайып періштедей сұлу қыздарын Шаншар деген қолбасшы олжа ретінде алады. Қоңырбике деген қызды ұлы Абайдың түп бабасы Әли алады. Кенжесі Оразбике сұлуын Олжашы батыр алады. Олжашының Жүгіней деген ағасы болған. Оразбикені батыр осы ағасына берген. Одан Қойке, Есбалақ, Баян, Хангелді, Кенжек деген балалар туған. Тағы бір әйелінен Қыдырәлі, Кедей деген балалар туған. (Жұрт арасында «Қыдырәлі, Кедейсің, Қойке келсе не дейсің» деген мәтел қалды.) Ал Олжашының өзінің Асан, Үсен деген балалар туған. [[Ақтабан шұбырынды]] болған кезінде асандар [[Сыр дария|Сырдың]] ар жағына кеткен. Үсендер және Жүгінейдің ұрпақтары Арқада қалып, өсіп-өңген.

[[Қазақ КСР]] Ішкі Істер министрі Шырақбек Қабылбаев Олжашы батырдың ұрпағы.

[[Санат:Қазақ батырлары]]
