'''Эльбрус''' (кабард. Ошхомахо, балк. Минги-тау) – Үлкен Кавказдың Бүйір жотасындағы ең биік шың. Андезиттік лавалардан түзілген сөнген жанартаудың екі конусынан тұрады. Биік тау тұғыры граниттен және кристалдық тақтатастан құралған. Батыс конусының биікт. 5642 м, шығысының биікт. 5621 м. 50-ден аса мұздықтан (Үлкен Азау, Теріскөл, Уллукам, т.б.) тұрады, 134,5 км2-ге жуық мөлшерін мұз басқан. Э. шыңына таяу өңірден Кубань өз. басталады. Табиғи ұлттық саябақ құрылған. Э. шыңы – Кавказдағы альпинизм және туризм орталықтарының бірі.
