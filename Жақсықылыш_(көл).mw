'''ЖАҚСЫҚЫЛЫШ''' — Сырдария өз-нің сағалық алабындағы көл. Қызылорда обл-ның Арал ауд. жерінде. Арал т-нің солт.-шығыс жағында, Арал [[Қарақұмы]] мен Жақсықылыш тауының аралығында, теңіз деңгейінен 48, 1 м жоғары орналасқан. Аум. 74,5 км2. Арал т-нің тартылуына байланысты көлдің аум. күрт қысқарды, тек көктемде ғана суы болады, шілде айынан бастап бетін тұз басып, құрғақ ойысқа айналады. Көктемгі қар суымен жиналған суына мал суғарылады. Алабы — жайылым. 
Қ. Көбенқұлов
'''ЖАҚСЫҚЫЛЫШ''' — Солт. [[Арал]] маңында, Жақсықылыш көлінің батыс, солт.-батысындағы қыратты тау жұрнағы. Абс. биікт. 110 м. өз. 28 км, ені 5 — 10 км. Оңт.-шығыс беткейі тік жартасты, сай-жыралармен тілімденген, етегінде үйінділер кездеседі. Эоценнің гипс негізді саз балшығы мен құмынан түзілген. Қоңыр сортаң топырағында жусанды-сортаңды шөптер өскен. 
Г. Мырзағұлова
'''ЖАҚСЫҚЫЛЫШ''' — [[Қызылорда]] обл-ның Арал ауд-ндағы кент, кенттік әкімш. округі орталығы. Аудан орт. — Арал қ-нан шығысқа қарай 25 км жерде, өзімен аттас көлдің оңт. жағалауындағы қаражусан аралас көкпек, дегелең өскен құмайтты сор топырақты шөлдік белдемде орналасқан. Тұрғыны 4,5 мың адам (1999). Ж-та “Аралтұз” акцион. қоғамы, өндірістік кооператив, 5 серіктестік және 9 шаруа қожалықтары жұмыс істейді. Кентте орта және бастауыш мектеп, кітапхана, мәдениет үйі, дәрігерлік амбулатория мен фельдш.-акушерлік пункт бар. Тұрғындары көрші елді мекендермен автомоб. және т. ж-мен қатынасады.
Д. Жүсіпбеков
