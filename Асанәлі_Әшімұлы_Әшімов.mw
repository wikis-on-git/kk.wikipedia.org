'''Асанәлі Әшімұлы''' - халық әртісі, режиссер, Мемлекеттік сыйлықтың лауреаты .


Туған жері – Сарысу ауданының Жайылма ауылы.

Әкесі 25 жасында соғыста қайтыс болған.  Шешесі 2002 жылы сексеннен асып, дүниеден қайтқан. Асанәліден  кейінгі екі қарындасы ертеректе қызылшадан қайтыс болған.

<blockquote style="border: 1px solid blue; padding: 0.5em 0.8em;">
Әкемнің әкесі Ысқақ деген кісі әулие адам болған, діни сауаты мол, ақ киіммен жүрген, кешегі кеңестік заманда «жанымды алсаң ал, дінімді алма» деп, намазы мен оразасын қаза қалдырмаған адам. Көршілес Созақ ауданындағы Бабатада Аққожа деген діндар досы болған, сол адаммен тығыз қарым-қатынас жасаған. Қазіргі көріпкелдердің бір жақсылары «атаңыздың қызыл жолбарысы болған екен, сол саған қоныпты» деп айтқан.
</blockquote>


== Фильмдері ==

* «Қыз жібек»
* «Атаманның ақыры»
* «Транссібір» экспресі»
* «Манчжурлік жол» 
 

== Балалары мен немерелері ==

Мәди, Сағи атты ұлдары болған. Мәдиден бір қыз, бір ұл қалды.  Сағидан егіз немерелері бар: бірі – ұл, бірі – қыз, олар төртінші сыныпта (2007 ж) оқиды. 


Сағина атты қызы бар, 2007 жылы 1-ші сыныпқа барды (Алматы қаласындағы  №159 мектеп). 


== Кітаптары ==

* «Майраның әні» 
* «Жан бөлек»
* «Алаштың Асанәлісі»
* «Менің жанрым – күнделік»
* «Ғұмыр-дария» 

деп аталатын 5 томнан тұратын көп томдық шығармалары «Қазығұрт» баспасынан жарық көрді.

== Шағын ойлары, пәлсафалық тұжырымдары ==


*  «Жарық дүниеге қонақсың, соның иесіндей әрекет ет»
*  «Махаббат – нәзік, ұзақ өмір сүрмейді, әсіресе, оны көз жасымен суарса»
*  «Актердің жазып түсіндіргенінен көрсетіп түсіндіргені қолайлы»
*  «Жалпақшешейлік, екісөзділік, жылпостық, мінезсіздік, тойшылдық, сараңдық, сотқарлық, сөзді бөліп кетушілік, міне, нағыз актерге жат қылық»
*  «Ақылсыздарды ойнау үшін де ақыл керек»
*  «Надандық та Алланың берген сыйы»
*  «Актердің өзін-өзі көтергені – оның құлағаны»
*  «Актер өмірдің айнасындай, көрерменнің үлгі алар пайдасындай, сырласындай, мұңдасындай»
*  «Өнер жолы – шынсыздықты шындықтан табу, шындықты шынсыздықтан табу»
*  «Адам тұрмаған үй қараң қалады, қабырға тозады, мүлік мүлгиді, үй суиды, оған жан кіргізетін тек адам, адам бар жерде соның бәрі тіріледі, сөйлеседі, қабырға тілдеседі»
*  «Мен – патшамын, мен – құлмын, мен – Құдаймын, мен – тұлмын»
*  «Су табылған жерден у да табылады»
*  «Тіліңнен гөрі құлағыңды көбірек іске қос»
*  «Асығыстық – өнердің жауы»
*  «Жауызды жақтағаның – жауыздық»
*  «Өтірікші өліп бара жатып та өтірік айтады»
*  «Өле сүю – өлгенмен тең»
*  «Халық – көп, адам – аз»

[[Санат:Өнер]]

[[Санат:Кино]]
