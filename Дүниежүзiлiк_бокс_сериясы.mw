'''Бүкiләлемдiк бокс сериясы''' – [[АИБА]] басшыларының жаңадан 2010 жылы ашқан жобасы. Бұл жобада әлемнiң он екi командасы кәсiпқой бокстан өз өнерлерiн сарапқа салады. Бокс басшылары он екi команданы құрлық бойынша үш топқа бөлген. Яғни Америка, Азия және Еуропа құрлығының боксшылары мамыр айына дейiн командалық сайыста озып шыққан үздiк ұжымды анықтайды. Осыған байланысты бiздiң елде “ [[Астана Арландары]]” атты команда дүние­ге келдi. Бұл команданың бас директоры – елiмiзге белгiлi бокс маманы Болат Манкенов. Боксшыларды Бейбiт Есжанов жаттықтырады. Командалар келесі салмақ дәрежелерде өнер көрсетеді 54, 61, 73, 85 және 91+ кг.
Жекпе-жектер бес салмақ дәрежесінде үш минуттан бес раунд өтетін болып бекітілді. Сонымен қатар осы сындарға қатысатын әр елдің құрамасының сапында, кем дегенде, екі легионерден болуы шарт. Боксшылар еш бас қорғауынсыз кәсіпқой бокс форматымен өнер көрсетеді. 
[[Сурет:World-Series-of-Boxing.jpeg|Эмблемасы]]
Жобаны ашу себептері 
* әуесқой мен [[кәсіпқой бокс]]тарын жақындастыру
* әуесқой боксшылардың ынтасын арттыру - олар жақсы ақша табады
* Олимпиада Ойындарына жолдама үлестіріледі
* көрермендер қызығушылығын арттыру
Жалпы болашақта әуесқой боксы тек осы форматта өтеді-міс.

==Бүкiләлемдiк бокс сериясының өткiзiлу тәртiбi==
Үш құрлықтан он екi команда. Әр құрлықта төрт командадан. Бiр команда екiншi командамен өз жерiнде екi рет, сырт елде екi рет кездеседi. Осылайша әр команда өз тобында он екi жекпе-жек өткiзiп, құрлықтың үздiгiн анықтайды. Өз құрлықтарынан бiрiншi орын алған командалар жартылай финалға жолдама алады. Жартылай финалға қатысатын төртiншi команда әр топтан екiншi орын алған командалардың арасынан iрiктелiнiп алынады (жоғарғы көрсеткiшке ие болған). Тағы бiр айта кетерлiгi, АИБА басшылары әр командаға кем дегенде екi легионер боксшы қосуды мiндеттедi. “Астана Арландары” командасындағы шетелдiк боксшылардың жүруi сондықтан. Егер матчта кем деген де 4 жекпе жекте жеңсе команда 3 ұпай, ал егер 3 жекпе жекте ғаан жеңсе 2 ұпай, ал екеуінде жеңсе 1 ұпай ұтады.
===Америка құрлығы===
“Los Angeles Matadors” (АҚШ);
“Memphis Force” (АҚШ);
“Mexiko City Guerreros” (Мексика);
“Miami Gall” (АҚШ).
===Еуропа құрлығы===
“Istanbulls” (Түркия);
“Milano Thunder” (Италия);
Moscow Kremlin Bears” (Ресей);
“Paris United” (Франция).
===Азия құрлығы===
“Astana Arlans” (Қазақстан);
“Baku Fires” (Әзiрбайжан);
“Beijing Dragons” (Қытай);
“Incheon Red Wings” (Оңт. Корея).
==Сілтемелер==
[http://www.worldseriesboxing.com/ Дүниежүзілік бокс сериясы ресми сайты]
[[Санат:Бокс]]
