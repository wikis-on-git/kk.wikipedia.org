'''Лондон металдар биржасы''' 1877 жылы шет елдерден импортталатын түсті металдардың үлкен бөлігін орталық рынокта қамтамасыз ету үшін құрылған. Онда [[мыс]], [[қор­ға­сын]], [[мырыш]], [[алюминий]], [[күміс]], [[никель]] металдарына мәмілелер жа­сау жүзеге асырылады. [[Биржа]] ме­талдарының ресми бағасы әлемдегі барлық өндірушілер мен тұтыну­шы­лардың ұзақ мерзімдік келісім-шарттарды бекітуі бойынша белгі­ленеді. Жасалған барлық мәміле­лер­ге Халықаралық тауарлы-клирингтік палатасы кепілдік береді. Бұл рынокта мәмілелер мен қызмет көрсетулерді өз мерзімінде қамтамасыз ету үшін қажет. Кли­рингтік палатаға мүше болу мәсе­ле­сін палатаның директорлар кеңе­сі шешеді, ол тәуелсіз орган болып табылады. 

Металдар биржасының сауда күні құрылғаннан бері онша көп өзгерген жоқ. Алғашқы кезеңдерде сауда-саттық бормен еденге дөңге­лектене сызылып, тіке дауыстап шақыру арқылы жүргізілген. Бүгін­де басқаша, сауда жасалатын зал ішіне айналдыра қызыл түсті был­ғарымен қапталған 36 жұмсақ орын­дық қойылған. Сауда жасау­шы трейдерлер осы орындықтарда орналасады, бірін-бірі көріп оты­рады. Сауда кезінде олардың еш­қай­сысына артықшылық беріл­мей­ді. Клиенттер өз тапсырыстарын сауда алаңындағы брокерлер мүше­лері арқылы береді. 36 орындықтың айналасына ағаш дің­гек орна­тылған. Шеңбердің сыр­тын­дағы жасыл түсті еденде трей­дерлердің кабинасы орналасқан. Ал трей­дерлер өзара мәмілелерді ай­қай­лап жүзеге асырады.

Биржадағы сауда тәулік бойы жүреді. Дегенмен, түсті металдар саудасы [[Лондон]] уақыты бойынша ертеңгі сағат 7 мен кешкі сағат 19 аралығында қыза түседі. Биржа ма­мандарының айтуынша, саудаға күн­нің бірінші жартысында негі­зінен азиялық фирмалар, екінші жар­тысында АҚШ-тың компания­ла­ры қатысады. Саудаға шығарыл­ған металдар биржаның қойған талабы деңгейіне сәйкес келуі қа­жет. Онсыз сауда-саттық орынта­ғына отыра алмайсың. 

[[Санат:Биржа]]
