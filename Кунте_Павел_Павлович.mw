     '''Кунте Павел Павлович''' (1888, [[Австрия]], [[Вена]] қ. – 1956, [[Ақтөбе]] қ.) – неміс ғалымы, [[тарих]]шы. Вена ун-тін бітірген ([[1910]]). [[Австрия]], [[Швейцария]], [[Чехия]], Германияда ағартушылық, саяси-қоғамдық жұмыстармен айналысқан. 20-жылдары [[Ресей]]де Профинтерн өкілі болды. [[1929]] ж. [[Алматы]]ға ауыстырылды. [[1930]] жылдан бастап КомЖОО-да (Коммунистік жоғары оқу орны) [[тарих]] пәнінің оқытушысы, жалпы тарих кафедрасының меңгерушісі, [[Қазақ]] мемл. баспасының меңгерушісі, Халық ағарту комиссариатының инспекторы, ҚазПИ-дің (қазіргі ҚазҰПУ) проф. болды. Қазақ тарихын зерттеп, 1935–36 ж. «Қазақстанның өткендегі тарихы туралы деректер мен материалдар» (1 том) атты құжаттар жинақтарының құрастырылып шығуына (С.Аспандияровпен бірлесіп) жетекшілік етті. 1938 ж. саяси қуғынға ұшырап, отбасымен бірге [[Ақтөбе]] обл. Новороссийск ауд-на жер аударылды. Өмірінің соңына дейін орта мектепте тарих, неміс тілі пәндерінен сабақ берді.
