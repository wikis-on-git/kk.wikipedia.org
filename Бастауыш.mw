{{Shortcut1|Грамматика}}
'''Бастауыш''' деп сөйлемде [[атау септік]] тұлғасында тұрып, ойдың иесі болатын [[сөйлем мүшесі|тұрлаулы сөйлем мүшесін]] атаймыз.

Бастауыш ''кім? не? кімдер? нелер? кімім? нем? кімің? нең? кімі? несі? қайсысы? қаншасы? нешеуі?'' деген сұраулардың біріне жауап береді.

== Бастауыш болатын сөз таптары ==

Сөйлемде бастауыш әр түрлі [[сөз табы]]нан бола береді:
#[[Зат есім]]нен болады.
#[[Есімдік]]тен болады.
#:Мысалы: '''''Бұл''' - менің келешектен күткен үмітім.''
#[[Сан есім]]нен болады.
#:Мысалы: '''''Алты''' екіге бөлінеді''
#Заттық мағынада қолданылып, атау тұлғада тұрған [[сын есім]], [[есімше]] және [[етістік|тұйық етістік]] сөйлемде бастауыш бола алады:
#:Мысалы: '''''Жақсы''''' (сын есім) '' - көпке ортақ'' (мақал). '''''Оқыған''''' (есімше)'' білер әр сөзді.'' ([[Абай]]). '''''Отанды қорғау''''' (тұйық етістік) - ''абыройлы іс.''
#Заттық мағынаға ие болып, бастауыштың сұрауына жауап беретін үстеу, одағай, шылау сөздер де бастауыш бола алады. Бірақ бұлар сөйлемде өте сирек кездеседі.
#:Мысалы: ''Жалқаудың '''ертеңі''' бітпес'' (мақал). ''Сенің '''опырмайың''' қашан қалады? '''Және''' - жалғаулық шылауы.''


== Дара бастауыш ==

Дара бастауыш - жеке бір сөзбен айтылған бастауыш.

== Күрделі бастауыш ==

Күрделі бастауыш деп екі я бірнеше сөздің тізбегінен жасалып, бір-ақ ұғымды білдіретін бастауышты атайды.

Күрделі бастауыш мына сияқты жолдармен жасалады:
#Екі я бірнеше сөздердің тіркесінен құралған зат атауы.
#:Мысалы: '''''Каспий теңізі''' - әлемдегі ең үлкен көл боп саналады''
#Қос сөз түріндегі зат есімдер:
#:Мысалы: '''''Әке-шешем''' жасымда асырады, бақты, адам қылды.''
#Ашық я жасырын түрдегі [[ілік септік|ілік жалғаулы]] зат есім мен көмекші есімдердің тізбегі.
#:Мысалы: '''''Үй іші''' енді тып-тыныш.''
#Сын есім тіркесі
#:Мысалы:''Үш '''салт алтты''' тіл қатыспай жүріп келеді.''
#Кейде зат есім мен есімшеден, зат есім мен сын есімнен құралған сөз тізбектері күрделі бастауыш болады.
#:Мысалы: '''''Білегі жуан''' бірді жығады, '''білімі толық''' мыңды жығады'' (мақал).
#Тұлғасына қарай күрделі және бөлшек сан есімдер де сөйлемде күрделі бастауыш бола береді.
#:Мысалы: '''''Жиырма бес''' маған тағы қайтып келді.''
== Әдебиет ==
*С. Аманжолов, "Қазақ тілі грамматикасы", 1966 ж.

[[Category:Қазақ тілі]]
[[Category:Грамматика]]
[[Category:Синтаксис]]
