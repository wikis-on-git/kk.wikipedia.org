[['''ВЕСЕЛОВСКИЙ Николай Иванович''']] (12.11.[[1848]], Мәскеу қ. – 12.4.1918, Петербург қ.) – [[орыс шығыстанушысы]], [[тарихшы]], [[этнограф]], [[археолог]]. 1867 ж. Вологда гимназиясын бітіргеннен кейін Петербург ун-тінің шығыс тілдері ф-тінің араб-парсы-түрік-татар тілдері бөлімінде (1869–73) оқыды. Петербург ун-тінің Шығыс тарихы кафедрасының проф. (1890), Петербург ҒА-ның (1914) және Ресей ҒА-ның (1917) корр. мүшесі. [[Орыс археол. қоғамының]] мүшесі. В. Орта Азия тарихы, археол-сы мен этногр-н зерттеді, бұрынғы КСРО-ның еур. бөлігі мен [[Сібір]], [[Моңғолия]] далаларында көптеп кездесетін балбал тастардың түркі тайпаларына жататынын дәлелдеді. Алғашқылардың бірі болып Орта Азиядағы көне қалалар, соның ішінде Афрасиаб қ-нда қазба жұмыстарын жүргізуді қолға алды. Оның зерттеу еңбектерінде [[Орта Азия]], [[Алтын Орда тарихы]], Қара т. жағалауында із қалдырған [[ғұндар]], [[скифтер]] туралы маңызды деректер қамтылды. В. қазақ халқының тұңғыш [[ғалымы Ш.Ш.Уәлихановтың бір томдық шығармалар]] жинағын алғаш бастырып шығарған (1904) [[редактор]].
