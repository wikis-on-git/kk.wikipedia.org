== Мидың құрылысы ==

Ми бассүйек қуысында орналасады. Ол мынадай бөлімдерден тұрады: сопақша ми, көпір, мишық, ортаңғы ми, аралық ми және үлкен ми сыңарлары. 

Жұлындағы сияқты мида ақ  және сұр заттар болады. Ақ  заттан өткізгіш жолдар   түзіледі. Олар миді  жұлынмен,сондай-ақ ми бөліктерін өзара байланыстырып тұрады. Өткізгіш жолдардың арқасында бүкіл орталық нерв жүйесі біртұтас қызмет атқарады. Сұр зат өз алдында шоғырланып, ақ затқа ядролар түрінде орналасады. Мұнымен қатар сұр зат ми сыңарларымен мишықты қаптап, ми қыртысын түзеді.  
        
== Ми бөлімдерінің қызметі ==

Сопақша ми мен көпір жұлынның жалғасы болып табылады, олар рефлекстік және өткізгіштік қызмет атқарады. 
         
'''Сопақша ми''' мен көпірдің ядросы ас қорыту,тыныс алу, жүрек қызметін және басқа процестерді реттейді, сондықтан сопақша ми мен көпірдің зақымдалуы өмірге қауіпті. Шайнау, жұту, ему прцестерінің реттелуі, сондай-ақ құсу, түшкіру, жөтелу сияқты қорғаныш рефлекстері мидың осындай бөлімдерінің қызметіне байланысты болады.
       
Сопақша мидің үстіңгі жағына мишық  орналасады. Оның беті сұр зат – қыртыстан тұрады, қыртыстың астындағы ақ затта ядро болады.  Мишық  орталық нерв жүйесінің көптеген бөлімдерімен байланысады.
       
Мишық адамның қимыл әрекетін реттейді. Оның қалыпты қызметі бұзылса, адам дәл үйлесімді   қимылынан айырылып, дененің тепе-теңдігін сақтай алмайды. Мұндай адамдар, мысалы, иненің көзінен жіп өткізе алмайды,  олар мас адамдарша  теңселіп жүреді, жүргенде қол –аяғы сермеп, ебедейсіз қимыл жасайды.
      
'''Ортаңғы мида''' ядролар орналасады, олар қаңқа бұлшықеттеріне үнемі нерв импульстарын жіберіп, олардың шыриғып тұруын – тонусын сақтауға мүмкіндік береді. Көру және дыбыс тітіркенуін қабылдайтын бағдарлау рефлекстерінің рефлекс доғалары ортаңғы ми арқылы  өтеді. Бағдарлау рефлекстері бас пен денені тітіркендіргішке қарай бұрудан бөлінеді. 
     
Сопақша ми, көпір және ортаңғы мидан ми бағаны түзіледі. Одан 12 жұп бассүйек - ми нервтері  таралады. Нервтер  миды баста  орналасқан сезім мүшелерімен, бұлшықеттер мен бездермен байланыстырады. 

Нервтердің бір жұбы -  кезкелген нерв миды ішкі мүшелер – жүрек, өкпе, қарын, ішектермен және т.б байланыстырады.

[[Санат:Адам анатомиясы]]

[[Санат:Медицина]]
