'''SSH''' ({{lang-en|'''S'''ecure '''SH'''ell}} — «қауіпсіз қабықша») — [[операциялық жүйе|операциялық жүйені]] қашықтан басқаруға және TCP-байланыстарды [[Туннельдеу (компьютерлік желілер)|туннельдеуге]] (мысалы, файлдарды тасымалдау үшін) мүмкіндік беретін [[Сеанстық деңгей|сеанстық деңгейдегі]] [[желілік протокол]]. Қызметі жағынан [[Telnet]] және [[rlogin]] протоколдарымен ұқсас болғанымен, олардан айырмашылығы - барлық трафикті, парольдерді [[шифрлеу|шифрлейді]]. SSH әртүрлі шифрлеу [[алгоритм]]дерін таңдауға мүмкіндік береді. Желілік операциялық жүйелердің басым көпшілігінде SSH-клиенттер және SSH-серверлер бар.

SSH қорғалмаған ортада басқа кез-келген желілік протоколды тасымалдауға мүмкіндік береді, осылайша, қашықтағы компьютермен [[командалық қабықша|командалық қабықша]] арқылы ғана емес, сонымен қатар, шифрленген арна арқылы дыбыс ағынын немесе бейнені (мысалы, веб-камерадан) тасымалдауға болады <ref>Бұл үшін [[TCP]] байланысын [http://www.ssh.com/support/documentation/online/ssh/adminguide/32/Port_Forwarding.html Port Forwarding] жасау қажет.</ref>. Сонымен қатар, SSH тасымалданатын мәліметтерді шифрлеу алдында [[мәліметтерді сығу|сыға]] алады, бұл мүмкіндік [[X Window System]] клиенттерін қашықтан қосуға ыңғайлылық тудырады.

Көптеген [[хостинг-провайдерлер|хостинг-провайдерлер]] клиенттерге олардың [[Үй каталогы|үй каталогымен]] SSH арқылы жұмыс жасауға мүмкіндік береді. Бұл мүмкіндікті пайдаланатын клиенттер бұйрықтық қатармен жұмыс жасауды жеңілдетіп қана қоймай, бағдарламаларды (графикалық бағдарламаларды қоса алғанда) қашықтан іске қосуға мүмкіндік алады.

== Стандарттары және бағдарламалық жүзеге асырылуы ==

Протоколдың алғашқы нұсқасын (SSH-1 атына ие болған) [[1995 жыл]]ы Финляндиялық Хельсинки Технологиялық университетінің зерттеушісі Тату Улёнен ойлап тапқан. SSH-1 протоколы rlogin, telnet және rsh протоколдарына қарағанда құпиялылықты жоғары сақтай алатын еді. 1996 жылы протоколдың қауіпсіздеу нұсқасы SSH-2 жасап шығарылды, ол SSH-1 протоколымен сәйкес жұмыс жасай алмады. Протокол кеңінен таралып, 2000 жылы оның екі миллионға жуық пайдаланушысы болды. Қазіргі кезде "SSH" термині көбіне SSH-2 протоколына қатысты айтылады, себебі протоколдың алғашқы нұсқасы өз кемшіліктеріне байланысты қазіргі кезде тіпті қолданылмайды десе де болады.

2006 жылы бұл протокол IETF жұмыс тобымен Интернет‐стандарт ретінде бекітілді.

Алайда, кейбір мемлекеттерде (Франция, Ресей, Ирак және Пәкістан) шифрлеудің белгілі бір тәсілдерін қолдану үшін қажетті құрылымдардан арнайы рұқсат алу керек, бұл тәсілдер ішінде SSH да бар. Ресей Федерациясының «О федеральных органах правительственной связи и информации» заңын қараңыз.

SSH протоколының екі нұсқасы кең тараған: жеке коммерциялық және тегін. Тегін реализация OpenSSH деп аталады. 2006 жылы [[Интернет]] желісінің 80 % компьютерлері OpenSSH қолданды. Коммерциялық нұсқаны жасаумен [http://ssh.com/ SSH Inc.] ұйымы айналысады, бұл нұсқаны да коммерциялық емес мақсаттарда тегін қолдануға болады. Бұл нұсқалардағы бұйрықтар тізімі шамамен бірдей.

Іс жүзінде, көптеген хакерлер желідегі, әсіресе хостинг-провайдерлердің адрестеріндегі ашық SSH-портының бар-жоғын тексереді де, сосын суперпайдаланушының паролін табуға тырысады.

Telnet протоколына қарағанда, SSH-2 протоколы трафикті зерттеу шабуылдарына («[[снифинг]]») төтеп бере алғанымен, «[[MITM|man-in-middle]]» шабуылдары кезінде тұрақсыз болып табылады. SSH-2 протоколы, сонымен қатар, орта жолдан қосылу арқылы шабуылдауға да ({{lang-en|session hijacking}}) төзімді - орнатылып қойылған сессияға орта жолдан кіруге немесе оны тартып алуға мүмкіндік жоқ.

«[[MITM|man-in-middle]]» шабуылдарына тойтарыс беру үшін, клиентке кілті әзір белгісіз хостқа қосылған кезде, клиенттік бағдарламалық жабдық пайдаланушыға "кілт бастырмасын" (key fingerprint) көрсетеді. Клиенттік бағдарламалық жабдық көрсетіп отырған "кілт бастырмасын" (key fingerprint) серверлік кілттің бастырмасымен салыстырып отырған дұрыс. Серверлік кілт бастырмасын байланыстың сенімді желілері арқылы немесе жеке өз қолыңызға алып тексерген дұрыс. 

SSH қолдауы барлық [[UNIX]]‑типтес жүйелерде жүзеге асырылған, олардың басым көпшілігінде стандартты утилитилар арасында ssh клиенті және сервері бар. SSH-клиенттердің UNIX типтес емес операциялық жүйелер үшін де клиенттері көп. Бұл протокол [[трафик талдаушысы|трафик талдаушылары]] және локальді желінің жұмысын бұзудың тәсілдерінің кең тарауынан кейін, қауіпсіз емес [[Telnet]] протоколына альтернатива ретінде пайдаланылып, кеңінен тарады.

SSH арқылы жұмыс жасау үшін SSH-сервер және SSH-клиент қажет. Сервер клиенттік машиналардан келіп түскен байланыстарды тыңдап отырады да, байланыс орнатылған кезде аутентификация жасайды, одан соң клиентке қызмет көрсете бастайды. Клиент қашықтағы машинаға кіру және бұйрықтарды орындау үшін қолданылады.

Байланыс орнату үшін, сервер және клиенттің әрқайсысы кілттер жұбын - ашық және жабық - құрып, ашық кілттерімен алмасулары керек. Әдетте пароль де қолданылады.

=== SSH-серверлер ===
* *[[BSD]]: [[OpenSSH]]
* [[Linux]]: dropbear, lsh-server, openssh-server, ssh
* [[Windows]]: [http://www.freesshd.com/ freeSSHd], [http://www.itefix.no/i2/copssh copssh], [http://www.freebsd.org/doc/ru/books/handbook/openssh.html OpenSSH sshd], [http://www.bitvise.com/winsshd WinSSHD], [http://www.kpym.com KpyM Telnet/SSH Server], 

[http://mobassh.mobatek.net MobaSSH], [[Cygwin]]<ref>Windows-қа Cygwin арқылы ssh-серверді қондыру инструкциясы [http://www.petri.co.il/setup-ssh-server-vista.htm]</ref>

=== SSH-клиенттер және қабықшалар ===
* GNU/Linux, *BSD: kdessh, lsh-client, openssh-client, putty, ssh
* MS Windows и Windows NT: [[PuTTY]], SecureCRT, ShellGuard, Axessh, ZOC, SSHWindows, ProSSHD
* MS Windows Mobile: PocketPuTTy, mToken, sshCE, PocketTTY, OpenSSH, PocketConsole
* Mac OS: NiftyTelnet SSH
* Symbian OS: PuTTY
* Java: MindTerm, AppGate Security Server
* J2ME: MidpSSH
* iPhone: i-SSH, ssh (в комплекте с Terminal)
* Android: connectBot
* Blackberry: BBSSH
