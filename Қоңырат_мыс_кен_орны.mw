'''ҚОҢЫРАТ МЫС КЕНІ''' – [[Қарағанды облысы|Қарағанды обл-нда]], [[Балқаш (қала)|Балқаш қ-нан]] солт-ке қарай 15 км жерде. <br />
Алғаш 1927 ж. М.П. Русаков ашқан. Геол. барлау жұмыстары 1928 жылдан жүргізіле бастады. 1934 жылдан [[Балқаш]] тау-[[кен]] металлургия комб-ның шикізат қорын беретін негізгі кеніші. [[Кен]] орнының геол. құрылысына девон жүйесі фамен жікқабатының құрамында қышқыл туфтың сирек қабатшалары бар құмтас-құмайттастар кіреді. Олардың үстін төм. [[карбон]] жүйесіндегі қарқаралы свитасының андезит-базальт, андезит-дациттері жапқан. Құрамында металл минералдануы ([[вольфрам]], молибден, т.б.) сирек кездесетін ақшатау кешенінің аляскиттік [[Гранит|граниттерінен]] тұратын интрузиялық тау жыныстары, сонымен қатар төм. карбонның балқаш кешеніне жататын және үш фазалық құрылымды тоқырау плутонының гранитоидтары кең дамыған. <br />
[[Кен]] денесінің пішіні төңкерілген табақ тәрізді, оның үстіңгі жағы толық игерілген. Тотығу белдемінің минералдары – гематит, лимонит, куприт, мелаконит, сомтума [[мыс]], ярозит, малахит, азурит, брошантит, халькантит, атакамит, хриозоколла. Кентасы 200 м тереңдікке дейін таралған. Кентастанудың сипаты сеппе және желілі сеппе түрінде. Сондай-ақ, тік бағыттағылармен қатар көлбеу кентастану белдемділігі де білінеді. Кентастарда [[мыс]] пен молибденнен (олардың қатынасы 115:1) басқа күшәла, [[қорғасын]], [[мырыш]], рений, таллий, галлий, селен, [[күміс]], [[алтын]], сүрме, теллур, индий, висмут, [[кобальт]], никель, қалайы кездеседі. Ілеспе элементтердің негізгі мөлшері изоморфтық қоспалар түрінде де ұшырасады, кейде олар өздерінің дербес минералдарын түзеді. [[Мыс]] пен молибденнің мөлшері кең ауқымда өзгереді. Қазіргі кезде өндіретін кентастың құрамындағы мыстың мөлш. 0,35 – 0,45%. Кен орынның тотығу және сульфидке қайта баю белдемдеріндегі кентас сарқылған. Металдардың қоры бойынша Қ. м. к. ірі кен орындары қатарына жатады, қазір мұнда аз көлемде ашық әдіспен кен өндірілуде.<br />
''Ә. Байбатша''
