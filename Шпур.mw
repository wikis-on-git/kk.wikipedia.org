Шпур - деп диаметрі 75 мм-ге дейін, ұзындығы 5 м-ден аспайтын бұрғылап жасалған қуысты айтады. Шпурлар негізінен бұрғымен және перфоратормен бұрғыланады.
Шпурлар бұрғыланатын забойдың түрі де, шпурларды орналастыру бағыты да сан алуан. Өндірісте шпурларды орналастыру, яғни бұрғылау бағытына қарай мынандай түрлерге бөледі:
а)  кенді қабаттап немесе төбекемер және табанкемер әдісімен қазғанда шпурлар горизонталь, тік немесе көлбеу бұрғыланады;
ә)  қабаттап және табанкемерлеп қазғанда шпурлар төмен қарай немесе көлбеу бұрғыланады;
б)  қабаттап және төбекемерлеп қазғанда шпурлар тік жоғары қарай немесе көлбеу бұрғыланады;
г) бір забойдан қазылатын кен әр түрлі бағытта бұрғыланған шпурлармен бұзылады. Тік жоғары бағытталған шпурларды бұрғылауға телескопты, кейде колонкалы бұрғы
қондырғылары қондырылады. Горизонталь немесе көлбеу бағытталған шпурлар пневматикалық таянышқа орнатылған қолбұрғы (перфоратор) арқылы іске асырылады. Төмен бағытталған шпурлар негізінен қол перфоратрларымен бұрғыланады. Ал кен қабаты өте жұмсақ болып келсе, шпурларды злектр бұрғымен бұрғылау тиімді болып қеледі.
Шпурлық зарядпен уату тәсілінің ерекшелігі оны атылғыш зат пайдаланатын барлық жағдайларда қолдана беруге болатындығы.
Шпурлы тәсілмен уатудың артықшылықтары:
- уату сапасының жоғары болатындығы;
- қазылған кеннің сапалығы, яғни кеніштің жанас жынысы шекарасында болатын жоғалым және құнарсыздану көрсеткіштерінің мейлінше аздығы;
- қолданылатын құралдардың әрі жеңіл, әрі ыңғайлы болатындығы;
 Кемшіліктері:
- шпурларды бұрғылау және аттыру еңбекті көп тілейді;
- бұрғылау және аттыру кезінде рудник атмосферасы ластанады;
- еңбек өнімділігінің төмендігі.
