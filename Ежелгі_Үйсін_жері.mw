'''Ежелгі Үйсін жері''' — ежелгі үйсін ұлысының ту тіккен жері — [[Іле]] аңғары мен [[Жетісу]] — [[Еуразия|Еуразияның]] қолқа жүрегі, байырғы Ұлы жібек жолындағы тоғыз жол торабы. «Ежелгі Үйсін жері» деген тіркес (көне Қытай тілінде «У-Сунь-Гу-Ди» немесе «У-Сунь-Жю-Ди») [[Қытай|Қытайдың]] тарихи жылнамаларында жиі қайталанады. Ол географиялық жағынан Жетісу өлкесі мен [[Ыстықкөл]] маңы және Шығыс Түркістанның солтүстігі мен батысын меңзейді. Оның үстіне табиғаты мен климаты малшылыққа да, егіншілікке де аса қолайлы. Сондықтан да Үйсін үлысының мал-жаны тез көбейіп, мемлекетінің қуаты ерекше күшейген.

Ұлыстың астанасы болған Чигу-чен (Шығу) қаласы археологиялық жағынан әлі толық дәлелденбесе де жазба деректер бойынша Ыстықкөл төңірегінде болған деп топшыланады, сондай-ақ ол өз кезінде [[Орталық Азия|Орта Азиядағы]] елеулі халықаралық саяси орталық және сауда орны болған. Қытай жылнамаларында Естеми (Есиемес) қаған Батыс Түрік қағанатының ордасын «Ежелгі Үйсін жерінде құрды» деген естеліктер көп жерден кездеседі. «Ежелгі Үйсін жері» — қола, сақзаманынан бері көшпелілер мәдениеті мен өмір салтының пайда болып, қа-лыптасқан қүтты бесіктерінің бірі.
