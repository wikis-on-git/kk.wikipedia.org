'''Вальтер Тиль''' ([[1910]] жылғы [[наурыздың 2]]-сі  - [[1943]] жылғы [[тамыздың 17]]-сі) [[Фау-2 зымыраны]]ның [[зымыран қозғалтқышы]]ның негізгі бөлігін дамытқан неміс инженері.

Тиль [[Бреслау]] қаласында туып-өскен. Ол сондағы техникалық университетті материалдар технологиясы мамандығы бойынша бітіріп, кейін зымырандарда тез тұтанатын отындарды қолдану бойынша зерттеулер жүргізе бастады.

Ол [[1936]] жылы [[Вернер фон Браун]]ның [[Пенемюнде]] қаласындағы зерттеу тобына қосылды. Оның жанармайды зымыран қозғалтқышына жіберу үшін [[турбосорап]]тарды қолдануды ұсынуы үлкен табыс болып, Фау-2 сияқты зымыранды жасап шығару соның арқасында мүмкін болды. Оған дейін зымыран қозғалтқыштарында жанармай резервуарларда жоғары қысыммен сақталатын да, оның қақпағы ашылғанда қозғалтқышқа сол қысымның күшімен берілетін. Ал Тильдің ұсынысының арқасында қозғалтқыштардың қуаты он есе артты. [[Клаус Ридель]]мен бірге Тиль [[жану камерасы]]ның және [[сопло]]ның құрылымын жақсартуға еңбек сіңірді. Тиль [[Вассерфалль зымыраны|Вассерфалль]] әуеге қарсы зымыранының қозғалтқышын дамытуға да үлес қосты.

[[1943]] жылғы тамыздың 16-сынан 17-сіне қараған түні Британия әскери әуе күштері Пенемюндеге жасаған бомбылау шабуылының кезінде Вальтер Тиль өзінің отбасымен бірге қаза тапты. (''[[«Гидра» операциясы]]'').

[[Ай]]дағы [[Тиль (кратер)|Тиль кратері]] оның атымен аталған.

== Тағы қараңыз ==
*[[Фау-2 зымыраны]]
*[[«Гидра» операциясы]]

{{DEFAULTSORT:Тиль, Вальтер}}

[[Санат:1910 жылы туғандар]]
[[Санат:1943 жылы қайтыс болғандар]]

[[de:Walter Thiel]]
[[en:Walter Thiel]]
[[fi:Walter Thiel]]
[[lv:Valters Tīls]]
[[ru:Тиль, Вальтер]]
