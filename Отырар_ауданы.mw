[[File:Otyrar District Kazakhstan.png|thumb|300px|Отырар ауданы]] 
'''Отырар ауданы''' - [[Оңтүстік Қазақстан облысы]]ның батысында орналасқан әкімшілік-аумақтық бөлік. [[1935]] жылы құрылған. Жерінің аумағы 18,1 мың км2 (облыстың 15,4%-н қамтиды). Тұрғыны 56,4 мың адам. Аудандағы 43 елді мекен 11 ауылдық округке біріктірілген. Аудан орталығы - Шәуілдір ауылы.

Аудан жері негізінен жазық. Оның басым бөлігін Қызылқұм құмды алқабы және Сыр өзенін бойлай жатқан Шардара даласы алып жатыр. Ауданның биік жері Қарақтау жотасында (Қарамола тауы, 388 метр). Ол оңтүстіктен солтүстікке қарай доғаша иіліп 50 километрге созылған. Қызылқұмда көптеген құдықтар (Қасымбет, Дүйсебай, Дәуренбек, тағы басқа) мен мал жайылымына қолайлы қоныстар (Алтынжал, Үрме, тағы басқа), қыстаулар (Есенгелді, Босаға, Орынбай, тағы басқа) көп.

Ауданның қысы жұмсақ, қысқа. Қаңтар айының жылдық орташа температурасы -3-5°С, шілдеде 27-29°С. Жауын-шашынның жылдық орташа мөлшері 170-300 милиметр. Аудандағы желдің басым бөлігі оңтүстіктен және оңтүстік-шығыстан соғады. Оның жылдық орташа жылдамдығы 4-6 м/с. Аудан арқылы Сырдария және оның оң саласы Арыс өзендері ағып өтеді. Ауданның солтүстігінде жазда құрғап қалатын шағын тұзды көлдер (Ұзынқұдық, Арыстанды, тағы басқа) мен батпақты (Шошқакөл) жерлер кездеседі. Арыс өзенінен Арыс каналы және бірнеше шағын тоғаңдар жүргізілген. Жер асты және грунт сулары 2-5 метр тереңдікте (Сырдария, Арыс өзендері аңғарында), Қызылқұм өңіріңде 5-8 метр, кейде 8-12 метр тереңдікте кездеседі. Артезиан сулары палеоген-неоген қабаттарында, олар 30-50 метр, кейде 80 метр тереңдікте жатады. Дәрілік өсімдіктерден дәрмене жусаны (Арыс өзенінің аңғарында), қара меңдуана, тұмаршөп өседі. Аудан халқының негізін осы өңірдің байырғы халқы - қазақтар. Халық негізінен Сыр бойы және ауданның шығысындағы Арыс өзенінің аңғарында қоныстанған. Ірі елді мекендері: Шәуілдір, Темір, Көксарай, Арыс, Балтакөл, Маяқұм т.б. Аудан негізінен мал шаруашылығына маманданған. 1996 жылға дейін ауданда етті-сүтті 8 кеңшар, 1 асыл тұқымды мал зауыты болған.

Аудан аумағында көне калалар мен қорғандар орындары көптеп кездеседі. Әйгілі "Арыстан баб" кешені осы Отырар ауданы аумағында орналасқан. Ауданнан елімізге белгілі мемлекет қайраткерлері, ақын, жазушы, композиторлар, ғалымдар мен өнер, спорт майталмандары шыққан. Шәуілдір ауылынан Шымкент қаласына дейінгі қашықтық 142 километрді құрайды.

==Шағын және орта кәсіпкерлік саласы==

Ауданда 2007 жылдың 6 айына 3138 кәсіпкерлік құрылым тіркелсе, оның ішінде облыстық Әділет басқармасына тіркелген заңды тұлғалар саны-564 құрылым, жеке тұлғалар саны- 2574 құрылым болып отыр.

Осы құрылымдардың бүгінгі таңда 3074 жұмыс жасауда, немесе жалпы тіркелгендердің 97,9 пайызы.

Жалпы кәсіпкерлік салада бүгінгі таңда 9007 адам жұмысқа тартылып, 1190,9 млн. теңгенің өнімі өндіріліп, бюджетке 30,8 млн. теңгенің төлемдерін төледі.

Кәсіпкерлік салада жалпы экономикалық белсенді халыққа (32236) шаққанда 28,8 пайызы жұмысқа тартылған.

Өткен жылдың осы мерзімімен салыстырғанда тіркелген кәсіпкерлік құрылымдар саны-98 құрылымға, оның ішінде жұмыс істейтін құрылымдар саны-96 құрылымға, осы салада жаңа жұмыс орындарының ашылуы-100 орынға көбейсе, кәсіпкерлік құрылымдардың өндірген өнімі мен көрсеткен қызмет көлемі-0,5 млн. теңгеге артып отыр.

 

==Әлеуметтік сала көрсеткіштері==

Ауданда 2007 жылдың 1 шілдесіне тұрмысы төмен отбасылар саны-187 болып, жалпы отбасының 2,0 пайызын құрап отыр. Бұл өткен жылдың осы мерзімімен салыстырғанда тұрмысы төмен отбасылар саны 138 кемігенін көрсетеді.

Жанұясында бүгінгі таңда бірде-бір жұмыс істейтін мүшесі жоқ 6 отбасы есепте тұрады.

Ресми жұмыссыз мәртебесін алғандар саны-357 адам болып, жалпы экономикалық белсенді халыққа шаққанда 1,1 пайызын құрап отыр.

Ағымдағы жылдың 6 айында 266 жұмыссыз ақылы қоғамдық жұмысқа тартылып, 245 жаңа жұмыс орындары ашылып отыр. 

[[Санат:Оңтүстік Қазақстан облысы]]

[[bg:Отрарски район]]
[[en:Otyrar District]]
[[it:Distretto di Otyrar]]
[[mk:Отирар (округ)]]
[[ru:Отрарский район Южно-Казахстанской области]]
