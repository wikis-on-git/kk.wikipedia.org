===Аудан туралы қысқаша статистикалық мәліметтері===
2008 жылдың 5 тамызындағы Қазақстан Республикасы Президентінің Жарлығымен құрылды.
*Жалпы аумағы  - 31,2 мың гектар
*Аудан халқының саны— 180 мың адам
*Жұмыспен қамтылғандар саны– 20 854 адам
*Зейнеткерлердің саны – 1384 адам
*Өнеркәсіп мекемесі (минералды су өндірісі) - 1
*Шағын және орта бизнес субъектілері-180
*28 ПИК, 87 үйге қызмет көрсетеді
*1 балабақша (90 бала)
*4 жалпы білім беретін мектеп (4200 оқушы)
*2 ЖОО, 1 ООО (7177 студент)
*6 банк мекемесі
*1 Халыққа қызмет көрсету орталығы
*10 ірі мәдениет және спорт орындары

Аудан бойынша 2008 жылы  138 951 м2 тұрғын алаң, 21 799 м2 кіріктірілген кеңселер пайдалануға берілді.


Пайдалануға берілген және «Самұрық-Қазына» халық әл-ауқатын көтеру қоры қаржыландырған құрылыс нысандарындағы үлескерлер саны 887 адам, несие алғандар–817. Компаниялардың есебінен салынып жатқан құрылыс нысандарындағы үлескерлер саны 1 135 адам. 240 үлескерге қаржылары қайтарылып беріледі. Жалпы аумағы 6 119 м2 тұрғын үй сатылып алынатын құрылыс нысандарындағы үлескерлер саны 232 адам.  2009 жылы берілетін нысандардағы өз бетінше құрыысты аяқтап алған үлескерлер саны 3 339 адам. 459 үлескер құрылыстың аяқталу барысын қарастыру үстінде.


2008 жылы үлескерлік құрылыстың 9 нысаны берілді: «Номад»,  «Грин Вилидж» т.б. тұрғын үй кешендері, тұрғын үй және әкімшілік- қоғамдық сипаттағы 19 нысан пайдалануға берілді.


Осы жылы 60 нысан беріледі, оның ішінде 15-і тұрғын, 42-сі әкімшілік-қоғамдық, 3-і өндірістік-өнеркәсіптік ғимарат.


Жалпы алғанда, құрылыс белгіленген мерзімдерге сәйкес жүруде. Алайда, «Алматы» және «Нұрсая» ТҮК үлескерлері бойынша шешілмеген мәселелер бар. Бұл нысандардағы үлескерлер саны - 445 адам.


===Экономика===


Жалпы капиталға инвестиция игеру көлемі 157 млрд. теңге. Жалпықалалық тауар, жұмыс және қызмет өндіруде аудандық потенциал  30% (құрылыс есебінен) құрайды. Былтырғы жылмен салыстырғанда, өсу қарқыны 15%-ке артқан.  Ауданда жалпы саны 2000 заңды тұлға тіркелген.


Тіршілікті қамсыздандыру және коммуналды шаруашылық


Аудандық ПИК (пәтер иелерінің кеңесі) Ассоциациясы құрылды,  қазіргі таңда оны әділет органдарында тіркеу үшін, ұйымдастырушылық-құқықтық құжаттар дайындалуда. Аудан бойынша 28 ПИК бар, қызмет көрсетілетін үйлер саны - 87, оның ішінде орталық жылудан - 65 үй, автономды жылудан - 14 үй, қазандық жылудан - 8 үй жылытылады, тұрғындар саны - 38 470 адам, аулалар саны – 73,аула сыпырушылар саны– 104 адам.


Лифттер саны - 336. Істейтін контейнер алаңдары – 57, контейнер саны - 1117, оның ішінде ауыстыруды қажет ететіні - 39 контейнер. Осы жылы 14 контейнер алаңын орнату көзделген.


===Абаттандыру===


«Есіл» ауданында механизациаланған және қолмен тазалау жұмыстарына төмендегі коммуналды мекемелер тартылған: «Астана Тазалық» ЖШС және «Астана Зеленстрой» АҚ.


Кварталішілік тазалық қызметін  «Ишимавтотранс» ЖШС (ірі қоқыстарды шығару) көрсетеді.

Тыйым салынған жерлерге бей-берекет қоқыс төгуді қадағалайтын кәсіпорын -  «АНК» ЖШС.

Қала шетіндегі жасыл белдеуді күту қызметін көрсетуші - «Астана Орманы» КК, қатты тұрмыстық қалдықтарды шығарумен «Астана-Горкоммунхоз» АҚ айналысады. 

Аудан Әкімінің аппараты қатты тұрмыстық қалдықтарды (бұдан былай ҚТҚ) шығарудың саяжай алаптарын қоса алғандағы маршрутын жасады.


2009 жылы бюджеттік қаражатты дұрыс жұмсау мақсатында «Есіл» ауданының аумағы 3 микроучастокке бөлінді:
1 участок –  Ақ-Орда,  Орынбор көшесі (Сарайшық көшесінен 23 көшеге дейінгі) ,  Тұран  көшесі ( Сарайшықтан  Сығанаққа дейінгі аралық (Алтын квадрат);
2 участок – Шұбар кенті, Тұрандағы көпірден Сарайшыққа дейін, Қорғалжың шоссесі, Ильинка, Қараөткел, Комсомольский кенттері, газ аппаратурасы зауытының аймағы;
3  участок – 23 көшеден Әуежайға дейін, саяжай алаптары (4-8 ш.),  Пригородный, Заречный,  Тельман, Сельхозхимия кенттері.


Коммуналды ұйымдар жұмысшыларының сыртқы түрінің талапқа сай болуын қамтамасыз ету мақсатында оларға арнарған арнайы форма мәселесі шешілді.


===Әлеуметтік сала===


Әрқайсысы 240 орындық, жалпы саны 1200 орын болатын 5 балабақша салу жоспарланған,  Комсомольский кентінде  480 орындық 2 балабақша болады. Ильинка кентінде 240 орындық 1 балабақша, 1200 орындық мектеп және 300 орындық арнайы мектеп-интернат беріледі. Аудан Әкімінің аппараты балаларға арналған білім мекемелерін ашу ұсыныстарына қолдау көрсетеді. 2008 ж. 6 желтоқсанда «Алматы» ТК-де мектепке дейінгі балаларды дамытудың америкалық әдістемесі бойынша жасақталған орталық ашылды. 2008 ж. 28 қарашасында 1200 орындық ҚР Тұңғыш Президентінің интеллектуалды мектебіне балаларды қабылдаудың бірінші кезеңі басталды. бұл мектептің ашылуы 2009 жылдың қаңтарының соңы деп күтілуде.


Аудан халықтың әлеуметтік жағдайы төмен бөлігіне, зейнеткерлерге, мүгедектерге баса назар аударады. 42 отбасы (96 адам) атаулы әлеуметтік көмек алды, 22 отбасыға (39 адам)тұрғын үй жағынан көмек көрсетілді, мүгедектігіне орай 165 адам мемлекеттік жәрдемақы алды.


Аудан бойынша жалпы 28 ҰОС ардагерлері, 1384 зейнеткер тұрады.


2008 жылдың 12 қарашасында  «ҚР ардагерлерінің ұйымы» ҚҚ-ның аудандық бөлімшесі құрылды. Қысқа мерзім ішінде «Элерон», «Виктория», «Алматы», «Достык» ПИК-терінің жанынан және кенттерден ақсақалдар кеңестері құрылды.


Қарттар ғана емес, сондай-ақ, жастар саясаты да назардан тыс қалмады. 2008 жылдың қарашасында аудан аумағында орналасқан ЖОО белсенді студенттерімен Әкімнің кездесуі өтті. Кездесуде студенттер «Есіл Жастары» деген атпен аудан жастарының Ассоциациясын құру туралы ұсыныс білдірді.     Үстіміздегі жылы жол-көлік кешені жұмысшыларының біліктілігін арттыру Институтының оқу корпусы,  ҚазГЗУ университет қалашығының құрылысы басталады.


Сонымен қатар, осы жылы Қан орталығы, 360 төсек-орындық көпсалалы стационар, нәрестені екінші кезеңдік күтуге арналған 150 орындық перзентхана, ауысымына 250 адам қабылдайтын әйелдерге кеңес беру орталығы және 240 орындық жедел медициналық жәрдем беру ғылыми орталығы беріледі.


Ауданды спорттық, мәдени-демалыс орталығына айналдыруға ерекше көңіл бөлінеді.  3 500 орындық концерт залы,  «Хан Шатыр» ОСО құрылысы жүріп жатыр. 2009 жылы 30 000 орындық жабық стадион,  республикалық велотрек, коньки тебу стадионы ашылмақшы. 





Қоғамдық тәртіпті және азаматтардың қауіпсіздігін қамтамасыз ету мақсатында аудан полиция Басқармасының, қалалық Ішкі істер департаментінің ғимараттарын салу жоспарланған. 2009 1 қаңтарынан бастап  аудан салық комитеті іске кірісті. Қазіргі таңда Астана қаласы Алматы ауданының № 1 Халыққа қызмет көрсету орталығының ашылуы тиіс 2 өкілдігінің біреуі (Сауран көшесі, 7 үй мекен-жайында орнласқан) жұмыс істейді.  Екінші өкілдікті ашу жұмыстары жүруде.


Ауданның өзекті мәселелерін бірігіп шешу үшін және халықпен пікіралыс орнату, саяси, мәдени, әлеуметтік шаралар туралы дер кезінде аудан тұрғындарын хабардар ету мақсатында аудан Әкімінің аппараты ақпараттық-анықтамалық портал – «Есіл» ауданының ресми сайтын (www.esilastana.kz), ашу туралы шешім қабылдады.  Сайттың ашылу салтанаты 2009 жылдың 12 қаңтарына жоспарланған.
[[Санат:Астана қаласы]]
