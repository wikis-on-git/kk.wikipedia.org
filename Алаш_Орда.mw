{{wikify}}
'''Алаш Орда''' (1917—1920) — [[Ақпан төңкерісі|Ақпан]] мен [[Қазан төңкерісі|Қазан төңкерістері]] соң [[1917]] ж. [[желтоқсанның 13]] құрылған қазақ-қырғыз үкіметі.

== Алаш Орда құрылтайы ==
[[1917]] ж. [[желтоқсанның 5]]—[[желтоқсанның 13|13]] [[Орынбор]]да [[2-ші Бүкілқазақ құрылтайы]] өткізілді.

Құрылтайдың күн тәртібіне 10 мәселе қо­йылды. Олардың ішіндегі ең не­гіз­гілері: қазақ-қырғыз автономия­сын жариялау, милиция һәм Ұлт кеңесі (Үкімет) құру мәселелері болды.

Құрылтай делегаттары [[Уақытша үкімет]] құлатылғаннан кейін қазақтардың өмір сүруінің өзін күрделендіріп жіберген [[анархия]] (тәртіпсіздік) жағдайында елді аман сақтау үшін, «уақытша Ұлт Кеңесі» түріндегі берік билік құру, оған «Алаш Орда» деген атау беру (төрағасы [[Бөкейханұлы, Әлихан Нұрмұхамедұлы|Ә. Бөкейханұлы]], ұлт Кеңесі құрамына 25 адам кірді), сондай-ақ милиция жасақтау туралы қаулы қабылдады. Алаш астанасы — [[Семей]] (Жаңа Семей) қаласы еді.

== Сыртқы істері ==
Алаш Орда жетекшілері Кеңес үкіметімен байланыс жасауға тырысты. [[Досмұхамедов, Халел|Халел]] және [[Досмұхамедов, Жанша|Жанша Досмұхамедовтер]] [[Ленин]], [[Сталин]]мен, сондай-ақ [[Ғаббасов, Халел|Халел Ғаббасов]] [[ұлт ісі жөніндегі халық комиссары]] Сталинмен келіссөз жүргізді. Мұның нәтижесі — аутономияның мәдени мұқтажына орталықтың көмегі, бүкілқазақтық құрылтайды шақыру, өлкеде азаматтық бітімге келу туралы уәделер болды.

Алашорда сонымен бірге атаман [[Дутов]]пен, [[Самар]]дағы [[Құрылтай жиналысы]] мүшелері Комитетімен ([[Комуч]]), [[Омбы]]дағы [[Уақытша Сібір үкіметі]]мен де байланыс жасады. Басталып кеткен азамат соғысы Алаш Орданың ұстанар бағытында айқындауды қажет етті. Сөйтіп, қазақ аутономиясы өлкеде әлеуметтік-саяси негізі жоқ Кеңес үкіметіне қарсы күреске шығып, ақтарға қосылуға мәжбүр болды.

== Алаш Орда тізімі ==
<poem>
1. [[Бөкей Ордасы]]нан — [[Танашев, Уәлитхан|Танашев Уәлитхан]] (1887—1968), заң­гер;
2. Орал облысынан — [[Досмұхамедов, Халел|Досмұхам­едов Халел]] (1883—1939), әс­ке­ри дәрігер;
3. Ақмола облысынан — [[Тұрлы­баев, Айдархан|Тұрлы­баев Айдархан]] (1877—?, 1937 ж. тұтқындалған), заңгер;
4. Торғай облысынан — [[Бірімжанов, Ахмет|Бірімжанов Ахмет]] (1871—1927), заңгер;
5. Семей облысынан — [[Ғаббасов, Халел|Ғаббасов Халел]] (1888—? 1931 ж. тұт­қын­далған), физик-математик;
6. [[Жетісу облысы]]нан — [[Аманжолов, Садық|Аманжо­лов Садық]] (1889—1941) заң­гер;
7. [[Сырдария облысы]]нан — [[Шоқай, Мұстафа|Шо­қаев Мұстафа]] (1890—1941), заңгер.

'''Облыстардан тысқары:'''
8. [[Бөкейханұлы, Әлихан Нұрмұхамедұлы|Бөкейханов Әлихан]] (1866—1937) — Арқадан, экономист, '''Алаш орда үкіметінің төрағасы''';
9. [[Досмұхамедов, Жанша|Досмұхамедов Жанша]] (1887—?, 1930 жж. ұсталын­ған) — Орал облысынан, заңгер;
10. [[Ермеков, Әлімхан|Ермеков Әлімхан]] (1891—1970) — Қарқаралыдан, мате­матик;
11. [[Тынышпаев, Мұхаметжан|Тынышпаев Мұхаметжан]] (1879—1937) — Жетісудан, инженер;
12. [[Құлманов, Бақтыкерей|Құлманов Бақтыкерей]] (1859—1919) — [[Бөкей Ордасы]]нан, шығыстанушы;
13. [[Ақпаев, Жақып|Ақпаев Жақып]] (1876—1931) — Арқадан, заңгер;
14. [[Мәметов, Базарбай|Мәметов Базарбай]] (1888—1946) — Жетісу, Лепсіден, заңгер;
15. [[Әлжанов, Отыншы|Әлжанов Отыншы]] (1873—1918) — Шығыс Қазақстаннан, ағартушы-мұғалім.;

'''Мүшелікке кандидаттар:'''
1. Қашқынбаев Иса (1891—1948) — Оралдан, дәрігер;
2. Жақыпбаев Нүсіпбек (1890—1932) — Жетісудан, дәрігер;
3. Итбаев Ережеп (1873—?, 1930 жж. ұсталынған) — Шығыс Қазақстаннан, заңгер;
4. Сабатаев Сатылған (1874—1921) — Жетісу, Қаскелеңнен, 2 ЖОО бітірген, шығыстанушы, тұңғыш қазақ агрономы. Абай және Міржақып өлеңдерін алғаш орыс тіліне аударушы (1914);
5. Қасаболатов Есенғали (1889—1938) — Оралдан, дәрігер;
6. Ниязов Батырқайыр (1872—1924) — Бөкей ордасынан, заңгер;
7. Боштаев Мұқыш (1888—1921) — Баянауылдан, заңгер;
8. Жанайдаров Сейілбек (1884—1929) — Атбасардан, заңгер;
9. Нұралиханов Сәлімгерей (1878—?) — Бөкей ордасынан, заңгер;
10. Алмасов Өмір (? —1922) — Торғайдан, халық мұғалімі;
11. Қадырбаев Сейдәзім (1885—1938) — Торғайдан, заңгер;
12. Кенжин Аспандияр (1887—1938) — Гурьевтен, халық мұғалімі;
13. Бекімов Молданияз (1882—?, 1930 жж. соң белгісіз) — Оралдан, әскери қызметкер;
14. Тұрмағамбетов Есен (? — ?) — Торғайдан;
15. [[Солтоноев, Белек Солтонкелди уулу|Солтоноев Белек ]] (құжаттарда — Жанеке, Жапеке) (1878—1938, 1937 тұтқындалды, 1938 атылды, 1955 ақталды) — қырғыз, мал дәрігері.

'''Алаш орданың оқу комиссиясының мүшелері:'''
1. [[Байтұрсынов, Ахмет|Байтұрсынов Ахмет]] (1872—1937) — Торғайдан, Орынбор қазақ мұғалімдер мектебін бітірген (1895);
2. Жұмабаев Мағжан (1893—1938) — Қызылжардан, Омбы оқытушылар семинариясын бітір­ген (1917);
3. Омаров Елдес (1892—1937) — Қостанайдан, Орынбор мұ­ға­лімдер мектебін бітірген (1911);
4. Сәрсенов Биахмет (1885—1921) — Шығыс Қазақстаннан, Семей мұғалімдер семинариясын бітірген (1939);
5. Шонанов Телжан (1894—1938) — Ырғыздан, Орынбор қазақ мұғалімдер мектебін бітірген (1916).
</poem>

== Сыртқы сілтемелер ==

* [http://http://www.iie.freenet.kz/igf_alash.html Р.К. Нурмагамбетова Движение Алаш и Алаш-Орда. Историография проблемы. 1920-1990-е гг. ХХ века.] {{ru icon}}

{{stub}}

[[Санат:Қазақстан тарихы]]

[[de:Alasch Orda]]
[[ru:Алаш-Орда]]
