'''ҚОНАҚЖАЙЛЫҚ''' – [[қазақ]] халқының ұлттық салт-дәстүрінің бірі. <br />
Сонымен қатар [[адам|адамдар]] арасындағы сыйластықты, бір-біріне деген құрметті, қамқорлықты білдіретін, кісінің [[Адамгершілік|адамгершілігін]], имандылығын айқындайтын қасиет. [[Адам|Адамдарды]] тіліне, [[Дін|дініне]], [[Ұлт|ұлтына]] бөліп-жармай, [[достық]] ықылас көрсетіп, ас-дәм беру Қ-тың негізгі белгісі. Қазақ халқының Қ. қасиеті мен дәстүрі шетелдік саяхатшылар мен ғалымдарды әр [[Уақыт|уақытта]] таң қалдырған. Дәстүрлі [[қазақ]] қоғамында әкенің [[бала|балаға]] қалдыратын мұрасының белгілі бір бөлігі міндетті түрде [[қонақ|қонаққа]] тиесілі енші деп есептелінген. Қазақ сахарасындағы кез келген жолаушының кезіккен ауылдан тамақтанып, тынығып алуына мүмкіндігі болған. Әрбір үй иесі оны барынша сән-салтанатымен, пейілімен қарсы алып, ақ тілеумен шығарып салуды [[Өмір|өмірдің]] айнымас шартына балаған. [[Отбасы]] үшін жолаушыны Қ-пен күтіп алу бұлжымайтын моральдық-этик. қалып ретінде орныққан; қ. [[Қонақ]]; [[Қонақасы]]; Қонақ кәде.<br />
Әдебиет: 
* Сейдімбек А., Қазақ әлемі, этномәдени пайымдау, А., 1997;
*  Қатран Д., Қазақтың дәстүрлі ас-тағам мәдениеті (тарихи-этнологиялық зерттеу), А., 2002.
''Г. Есбатырқызы''
