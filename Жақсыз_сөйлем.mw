'''ЖАҚСЫЗ СӨЙЛЕМ'''' — сөйлемдегі айтылар ой бастауыштан басқа сөйлем мүшелері арқылы берілетін жай сөйлемнің түрі. Ж. с-нің бастауышы болмайды, оның жоқ екені сол сөйлемнің баяндауышынан білінеді. Мыс., “Қазилаға Сәкенмен бірге жүруге тура келді”. Ж. с-нің баяндауышы бірнеше жолмен: 1) барыс жалғаулы тұйық етістіктен кейін “бол”, “тура кел” деген көмекші сөздердің келуі арқылы (“Бұдан бірдемелерді ойлап шығаруға болады”); 2) “-ғы, -гі”, “-қы, -кі” жұрнақты қалау рай арқылы (“Оның ештеңеге қарағысы келмейді”); 3) атау я барыс септік жалғаулы тұйық етістікке, “керек”, “қажет” сөздері тіркесу арқылы (“Енді бізге ауылдағы адамдардың көңіл күйін білу керек”); 4) тәуелдік жалғаулы тұйық етістікке “мүмкін”, “тиіс” сөздері тіркесу арқылы (“Біздің баруымыз керек”); 5) тұрақты сөз тіркестерінен (“[[Оның]] ішек-сілесі қатты”. “Мұртын балта кеспейді”) жасалады.'''
