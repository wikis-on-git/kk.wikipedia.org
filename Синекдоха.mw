Бұл [[метонимия|метонимияға]] жақын, өйткені '''синекдоха''' да екі ұғымның іргелестігі арқылы жасалады. Мұның метонимиядан айырмасы мынада: метонимияда сандық айырмашылық болмайды; ал синекдохада сандық айырмашылық болады. Егер сан жағынан айырма болмаса, синекдоха болмайды.
Синекдохада бір ұғымды екінші ұғымға ауыстырғанда: бірі — ''үлкен'', екіншісі — ''кіші''; бірі — ''жалпы'', екіншісі — ''жалқы''; бірі — ''бүтін'', екіншісі — ''бөлшек'' болуы қажет. Әрине, үлкені — кішінің орнына қолданылғанда, мағынасы тараяды да, кішісі — үлкенінің, орнына қолданылса, мағынасы зораяды, кеңиді. Мысалы, ''Жүз бас қой, Жиырма тұяқ мал, Көп қол жұмысты өндіріп жібереді'' т. б. Осы сөйлемдердегі ''бас, тұяқ, қол'' деген сөздер бір бүтін дененің бір-бір ғана бөлшегі болып тұрған жоқ, сол кішкене бөлшекті білдіретін сөздің мағынасы зорайып, белгілі бір бүтін дененің орнына ауысып қолданылып тұр. Шынында, жәндіктердің, оның ішінде осы тіркесте ''қойдың басы'' деген бір мүшенің атын білдірмей, бүтін қойдың өзін түгел қамтып, ''бір бүтін мал'' деген, яғни ''қой'' деген ұғымды білдіріп тұр. Ал, ''тұяқ'' деген сөз бүтіндей бір ''мал'' деген мәнде; ''қол'' деген сөз жұмысшының бір мүшесі емес, ''жұмысшы адам'' мағынасында айтылып тұр. Сөйтіп, осылар сияқты бөлшектің мағынасын білдіретін сөздер бүтін орнына жұмсалса, синекдоха болады.
Ал ''колхоз бес машина алды'' дегендегі ''машина — автомобиль'' деудің орнына дара мағынада жұмсалып тұр. ''Қазіргі күнде колхоздың бәрі моторлы'' (техника); Магазиннен кездеме алды (сиса, жібек, торғын т. б.) дегендегілер — синекдоха мағынасының жалпыдан жалқыға қарай ауысқан түрлері.
Нағыз синекдоха әдетте келеке, қалжың ретінде жұмсалады. Мысалы, ''Ең шебері — анау мұрт, Осының бәрі — мына сақалдың ақылы'' деген тәрізді сөйлемдер де қолданылады. Әрине, мұндағы ''сақал, мұрт'' дегендер адам орнына жұмсалып тұр.
== Пайдаланылған әдебиеттер ==
*'''Қазіргі қазақ тілі,''' Қазақ ССР Ғылым Академиясы, Алматы, 1954

[[Санат:Тіл білімі]]
