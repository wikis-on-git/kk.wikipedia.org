ҚОЖАБЕРГЕНОВ Оспанғали (1906, қазіргі [[Шығыс Қазақстан облысы|Шығ. Қазақстан]] обл. Қатонқарағай ауд. – 1966, сонда) – [[сыбызғы]]шы. Қ. сыбызғыны 12 – 13 жасында сол өңірге белгілі сыбызғышы Мұсадан үйренген. Қ. 1957 ж. респ. халық шығарм. үйінің арнайы шақыруымен [[Алматы]]ға келіп, “Ақсақ қой”, “Сары өзен”, “Жорға аю”, “Күйсандық”, “Жетім қыз”, “Өрелі көк”, “Жетім бала”, “Кеңес күйі”, “Көк бұқа”, “Бозінген”, “Аққабаның толқыны”, “Желмен”, “Балжынкер” деген күйлер жаздырды. 1957 – 58 ж. [[Алматы]] мемл. консерваториясында сыбызғыдан сабақ берді. Ол [[домбыра]]ға арналған күйлерді де жете меңгеріп, сыбызғы күйлерін екі аспапта да тарта білген.
