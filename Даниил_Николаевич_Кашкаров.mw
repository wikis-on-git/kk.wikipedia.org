КАШКАРОВ Даниил Николаевич (30.3.1878, [[Ресей]], Рязань қ. – 26.11.1941, [[Новгород]] обл. Хвойная ст.) – биол. ғыл. докт. (1934). [[Мәскеу]] ун-тінің физ.-матем. (1903) және мед. (1908) ф-ттерін бітірген. Орта Азия ун-тінде (қазіргі [[Ташкент]] мемл. ун-ті) омыртқалылар зоологиясы кафедрасын (1920–33), Ленинград (қазіргі Санкт-Петербург) мемл. ун-тінде осы аттас кафедраны (1933–41) басқарды. К. Орта Азия мен Қазақстанның (қазіргі Жамбыл, Оңт. Қазақстан облыстарының) кемірушілерінің биологиясын, [[экология]]сын және географиясын зерттеп, оларды биол. таксон ретінде бір жүйеге келтірді. Мойынқұм, Билікөл, Ақкөл, Ащыкөл, Бетпақдала омыртқалыларының даму эвол. мен экологиясын зерттеді; республикада Ақсу-Жабағылы қорығын ұйымдастыру қажеттілігін негіздеп берді. Жануарлар мінез-құлқын, олардың белгілерін зерттейтін [[психология]]ның бір саласы – жануарлар психологиясының дамуына үлкен үлес қосты
