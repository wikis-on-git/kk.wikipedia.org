'''ЖАҚСЫБАЕВ''' Ахат Имантайұлы (5.7.1940 ж.т., [[Павлодар]] қ.) — жазушы, Қазақстанның еңб. сің. қызметкері (1991). ҚазМУ-ді бітірген (1965). 1965 — 67 ж. “Лениншіл жас” (қазіргі “Жас алаш”) газетінің әдеби қызметкері, бөлім меңгерушісі, 1972 — 92 ж. “Жұлдыз” журналының жауапты хатшысы, 1993 — 98 ж. “[[Қазақ]] әдебиеті” газетінің бас редакторы, 1998 — 2000 ж. “Ақиқат” журналының бас редакторы қызметтерін атқарған. 2001 жылдан “Жас өркен” балалар басылымдары акцион. қоғамының президенті. “Менің достарым” (1968), “Қайырлы таң” (1970), “Бозарал” (1973) повестері, “Егес” (1975), “Бөгет” (1981), “Қорған” (1991) романдары жарық көрген. Г.Хаггардың “Маргарт ару” романын, Р.Медведевтің “Сталиннің серіктері” кітабын, В.Астафьевтің “Өмір өткелдері” повесін қазақ тіліне аударған.
