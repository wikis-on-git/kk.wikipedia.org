Астана қаласы Сарыарқа ауданы Әкімі Аппараты (әрі қарай - Аппарат) әкімшілік-аумақтық бірліктің аумағында жергілікті бюджет есебінен қаржыландырылатын мемлекеттік мекеме болып табылады.

Аппарат қызметінің негізгі мақсаты – Астана қаласы Сарыарқа ауданы аумағының мүддесі мен тұтынымына сәйкес атқарушы биліктің жалпымемлекеттік саясатын жүргізу.

Аппарат қызметінің басым бағыттары мыналар:

·        Азаматтардың арыз - шағым, өтініштерін қарастыру;

·        Азаматтардың бостандығы мен құқығын қорғау бойынша шара қолдану;

·        Салық және басқа да бюджетке төленетін міндетті төлемдерді жинауға жәрдемдесу;

·        Заңнамаға сәйкес, жоғары тұрған Әкімдікке Мәслихаттың бекітуіне арналған, әкімгері Аппарат болып табылатын бюджеттік бағдарламаларды әзірлеу, өзгерістер енгізу;

·        Азаматтар мен заңды тұлғалардың  Қазақстан Республикасы Конституциясының, заңдарының нормаларын, ҚР Президенті мен Үкіметі актілерін, орталық және жергілікті мемлекеттік органдардың нормативтік-құқықтық актілерін орындауына, өз құзіреті шеңберінде кәсіпкерлік қызметтің дамуына көмектесу;

·        Жалпыға бірдей әскери міндет пен әскери қызмет, азаматтық қорғаныс, сондай-ақ, жұмылдыру дайындығы мен жұмылдыру жөніндегі мәселелер бойынша заңнамалардың орындалуын қамтамасыз ету және ұйымдастыру;

·        Тарихи және мәдени мұраларды сақтау бойынша жұмыстарды ұйымдастыру;

·        Аз қамтылған тұлғаларды анықтап, жоғары тұрған органдарға жұмыспен қамту, атаулы әлеуметтік көмек көрсету жөнінде ұсыныстар енгізу;

·        Жалғызбасты қарт адамдар мен еңбекке жарамсыз азаматтарға үйде қызмет көрсетуді ұйымдастыру;

·        Жергілікті әлеуметтік инфрақұрылымның дамуына қолғабыс ету;

·        Жергілікті өзін-өзі басқару органымен өзара іс-қимыл жасасып, жергілікті бюджетті бекіту кезінде қалалық мәслихат сессиясының жұмысына қатысу;

·        Мектепке дейінгі ұйымдардың материалдық-техникалық қамтамасыз етілуіне қолдау көрсетіп, жәрдемдесу;

·        Тұрғылықты жерлерді абаттандыру, жарықтандыру, көгалдандыру және санитарлық тазалау жұмыстарын ұйымдастыру;

·        Ұрпақсыз адамдарды жерлеуді және зираттарды немесе басқа да жерлеу орындарын күту бойынша қоғамдық жұмыстарды ұйымдастыру.
[[Санат:Астана қаласы]]
