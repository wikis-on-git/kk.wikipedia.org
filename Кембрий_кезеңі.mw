Кембрий – осыдан 542 млн. жыл бұрын басталып, шамамен 488,3 млн. жыл бұрын аяқталған палеозой заманын құрайтын алты кезеңнің алғашқысы. Осы кезеңде бөлініп жатқан шөгінділердің құрамына қаңқалары минералданған алғаш ағзалар кіреді. Кең тараған қазбалар қатарына брахиопод, трилобит, остракод және кейінірек пайда болған граптолиттер жатады. Трилобиттер кембрий кезеңінің стратиграфиялық бөлімшелеуіне маңызды болып табылады.
