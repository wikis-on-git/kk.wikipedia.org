"Алға!" Халықтық партиясы - "Қазақстанның демократиялық таңдауы" Республикалық қоғамдық бірлестігінің (ҚДТ РҚБ) жолын жасғастырушы ізбасары. ҚДТ тарихы 2001 жылдың қараша айында қазақстандық қоғамның беделді өкілдерінің ашық түрде Рахат Әлиевтің заңсыз әрекеттеріне қарсы шығып, президент Нұрсұлтан Назарбаевтан өзінің үлкен күйеу баласының бейбастығын тоқтатуды талап еткен күннен басталады. Өзінің қызмет атқарған уақытында ҚДТ РҚБ, онан кейін ҚДТ Халықтық партиясы, осы екеуінің ізбасары "Алға!" Халықтық партиясы авторитарлық жүйенің тарапынан жасалған қысымға, өздерін күштеп жабу әрекеттеріне, бұл ұйымдардың мемлекеттік тіркеуге берген өтініштеріне ондаған тосқауыл қойылуына, көптеген қамауға алынуға, жетекшілер мен белсенділердің қудалануына қарамастан қажетті түрде төтеп бере алды. 2006 жылдың 9 қарашасында "Алға!" ХП тағы да мемлекеттік тіркеуден өту үшін қажетті құжаттарды ӘМ жіберді. Заң бойынша саяси партияларды тіркеу 30 күнтізбелік күн ішінде атқарылуы керек. Ол күннен бері екі жыл өтті. Осылайша Қазақстанда жаңа саяси ахуал туды - заң жүзінде біз "әлі мемлекеттік тіркелу үстіндегі" саяси партиямыз. Басқаша айтқанда - біз мемлекеттік тіркеуден өтпегенбіз, себебі, тіркеу жұмыстары әлі жүріп жатыр, біз өз әрекеттерімізді заңды түрде, заңды негізде орындап отырмыз, өйткені, бізге әлі мемлекеттік тіркеуден бас тарту туралы жауап берілген жоқ. Партияның саяси күрестегі тәжірибесі оның өзінің және партия мүшелерінің идеялық және моральдық жағынан күшейуіне әкелді. Сонымен қатар партияның қандай қиын жағдайда болмасын өз ұстанымы мен мүддесін қорғай алатын ұйымға айналуына себепкер болды. "Бізді ұрды - біз күшейе түстік, бізді "оқытты" - біз ақылдырақ болдық". Бүгінгі таңда "Алға!" (ҚДТ) - Халықтық партия деген атқа лайықты, өзінің көзқарасы қалыптасқан, демократиялық, құрылымды әрі тұрақты саяси күш. Өзіміздің басты артықшылығымыз ретінде біз "сайлауалды" саяси стратегиясынан, партиялардың тек сайлау алдында ғана жандануынан, күнделікті халқыпен саяси жұмыстар жасауға көшкенімізді айта аламыз. Біз сайлауға үш-төрт ай қалғанда "шыға қалып", халыққа орындалмас уәделерді беруді әдепсіздік деп білеміз. "Алға!" (ҚДТ) ХП сайлау кезінде өзінің көмек берген адамдарының, өзін танитын, өзіне сенетін сайлаушыларының дауыстарына сенім артатын болады. Қазіргі уақытта "Алға!" (ҚДТ) ХП-ның 95 облыстық, қалалық, аудандық бөлімшілері мен өкілдіктері бар. Олардың саны әлі де өсе бермек. Бізге Республикалық "Алга!" және "Азат" газеттері қолдау көрсетіп отыр. Партия үнемі МЕҰ тығыз қарым-қатынаста жұмыс жасайды. Халықтың әлеуметтік белсенділіктерін арттыруға қолқабыс етіп, жергілікті жерлердегі өзін-өзі басқаруды қолдап, кәсіподақтық қозғалыстардың қайта жандануына да көмектесіп, өзінің конституциялық құқын қорғауға бел буған азаматтарға тегін тәжірибелік заңгерлік көмек көрсетеді. Біз үнемі жалпыреспубликалық, әлеуметтік-саяси - "Қазақстан халқының президент Назарбаевқа жолдауы", "Халықтық депутат" т.с.с. жобаларды іске асыруға мұрындық боламыз. Біздің партияның күнделікті атқарып отырған жұмыстары туралы, т.б. жедел ақпаратты біздің электрондық сайтымыздан ала аласыз www.npdvk.kz Біз барлық азаматтар мен МЕҰ бірлесе жұмыс атқаруға шақырамыз. Ал біздің ұстанымдарымызды қолдайтын азаматтарды - "Алға!" Халықтық партиясының мүшесі болуға шықарамыз. Біздің күшіміз - бірлікте! 
[[Санат:Қазақстан]]
[[ru:Народная партия «Алга!»]]
