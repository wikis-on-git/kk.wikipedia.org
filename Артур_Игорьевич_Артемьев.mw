'''Артемьев Артур Игорьевич''' (''29.8.1935 жылы туған, Алматы қаласы'') – философия ғылым докторы (1994), профессоры (1996). ҚазПИ-дің (1959, қазіргі ҚазҰПУ) тарих-филология факультетін бітірген. Қазақстан КП ОК-нде нұсқаушы (сондай-ақ лекторлар тобының жетекшісі, 1974–78), Алматы қалалық партия комитетінде бөлім меңгерушісі, [[Қазақстан ЛКЖО]] ОК-нде бөлім меңгерушісінің орынбасары (1963–74), «[[Партийная жизнь]]» журналының редакторы (1983–84), [[Қазақ бейбітшілік қоры]] төрағасының орынбасары (1984–91), 1988 жылдан пед. қызметпен (ҚазҰПУ, Алматы автожол институты мен Қазақ көлік және коммуникация академиясы, соңғысында кафедра меңгерушісі, 1996) айналысады. «Формирование личности в обновляющейся религиозной и секулфризированной среде (теоретико-методологический анализ)» деген тақырыпта докторы диссертация қорғаған. Ғылым қызметінің бағыты – дін тарихы мен философиясы, діни орта мен жеке тұлға, әлеуметтік философия мәселелері. <br />
<br />
Артемьев 100-ге жуық мақаланың, оның ішінде 7 монографияның («Атеизм, религия, личность», 1991; «Религиозная среда и личность: философско-религиоведческий анализ», 1994; «Свидетели Иеговы Казахстана и Средней Азии: историко-религиоведческий анализ», 2002; «Социология личности» оқулығы, 2001) авторы. <br />
«''[[Құрмет Белгісі]]''» орденімен және медальдармен марапатталған.
