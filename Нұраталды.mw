НҰРАТАЛДЫ, ауыл, Шет ауданындағы Нұраталды селолық округінің орталығы. Аудан орталығы Ақсу-Аюлының солтүстік батысында 45 км, Қарағанды қаласының оңтүстігінде 90 км жерде Астана-Алматы автожолдары бойында орналасқан. Іргесі 1931 жылы Нұраталды кеңшары болып құрылды. Халқы– 2010 (2006). Ұлттық құрамы: 97 пайызы қазақ; 3 пайызын өзге ұлт өкілдері құрайды. 60-90 ж.ж. Нұраталды кеңшарының және ауылдық кеңестің орталығы. Шаруашылықтың мамандандырылған негізгі бағыттары – сүтті ірі қара өсіру, қосымша саласы-егін шаруашылығы. Жерінің жалпы ауданы 109 мың га. Округтің елді мекендерінде (Ақсу, Аққияқ, Шопа, Қызылқой ауылдары) 4 мектеп, 2 клуб, кітапхана, отбасылық дәрігерлік амбулатория, ФАП бар. Кеңшардың негізінде 103 шаруа қожалығы құрылған (2006).  Ұлы Отан соғысында Даңқ Орденінің толық иегері атанған Ботай Байзақов тұрып, еңбек етті. Оның атында көше бар. Ауыл басқа елді мекендермен автомобиль жолдары арқылы байланысады. Ең жақын Қарамұрын т.ж. станциясы 45 км жерде. 
[[Санат:Қарағанды облысы]] [[Санат:Шет ауданы]]
