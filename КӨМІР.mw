өсімдік қалдықтарынан түзілген жанғыш қатты шөгінді кен жынысы. К. құрамында әр түрлі мөлшерде [[минералдық қоспалар]] (50%-дан аспайды) бар, ол басқа шөгінді кен жыныстарының арасында қабаттар түрінде кездеседі. Күлділігі жоғары түзілімдерді көмірлі кен жыныстар деп атайды. К-дің генетик. жіктелімі көмір түзілудің алғашқы сатысындағы органик. заттар түрленуінің бастапқы процестерін ескере отырып жасалады. Жіктелімде К. үш генетик. топқа бөлінеді: гумолиттер, сапропелиттер, сапрогумолиттер. Олардың біріншісі – тек жоғары сатыдағы өсімдік қалдықтарынан, екіншісі – негізінен, төм. сатыдағы өсімдік қалдықтарынан, ал сапрогумолиттер аралас өсімдік қалдықтарынан тұрады. Хим. құрамының, физ. және технол. қасиеттерінің өзгешеліктеріне қарай К. мынадай негізгі табиғи түрлерге ажыратылады: қоңыр көмір, таскөмір, антрацит. К-дің қасиеттері оның петрогр. құрамына, көмірлену дәрежесіне және минералдық микроқұрауыштардың мөлшеріне байланысты болады. К-дің тығызд. 0,92 – 1,7 г/см3 аралығында, бұл көрсеткіштің мәні күлділік азайған сайын төмендейді; қатт. [[Моос шкаласы]] бойынша 1 – 3 аралығында. Органик. массасының элементтік құрамы көміртектің басымдығымен (қоңыр көмірде 65%, антрацитте 98%), оттек (тиісінше 30-дан 1%-ға дейін) және сутек (6-дан 1%-ға дейін) мөлшерімен сипатталады. К-дің басты технол. көрсеткіштері – ұшпа заттардың шығымы, біріккіштігі, күлділігі. К. – бағалы металлургиялық және хим. өнеркәсіп шикізаты, отын ретінде кеңінен пайдаланылады. К. бітімі қабатты, түйіршікті, құрылымы біртекті және жолақты; түсі қоңырдан сұр қараға дейін, күңгірттен металл түске дейін жылтырайды. К. әлемнің барлық жерінде кең таралған пайдалы қазба. Қазақстанда аса ірі көмір кендері [[Қарағанды көмір алабы]]нда, [[Екібастұз]] көмір алабында орналасқан. 
Ә. Байбатша
