'''Экваторлық Климат''' – экваторлық белдеуде төменгі қысымды атмосфералық ауаның жыл бойына әсер етуінен қалыптасатын ыстық әрі ылғалды климат. Э. к. өңірінде тропиктік жаңбыр (жылына 3000 мм және одан да артық) салдарынан құрлық ылғалдылығы шамадағыдан тыс артық болады және ауа темп-расы өте жоғары (орташа жылдық темп-ра 24 – 28С) келеді. Темп-ра мен ылғалд. ерекшеліктеріне қарай жыл маусымдары арасында айырмашылық онша байқалмайды. Темп-раның және жауын-шашынның жылдық мөлшеріндегі ең жоғ. шамалар көктемгі және күзгі күн мен түннің теңелуі кезінде болады. Мұндай климаттық жағдай ылғалды экваторлық орманның өсуіне және тропиктік дақылдар (кокос пальмасы, банан, ананас, какао, т.б.) өсіруге мүмкіндік береді. Э. к. негізінен Африканың экваторлық бөлігіне, Оңт. Американың Амазонка алабына, Орт. Америка және Индонезияның біраз бөлігіне тән; қ. Атмосфераның жалпы циркуляциясы, Климат.
