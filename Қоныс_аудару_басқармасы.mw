'''ҚОНЫС АУДАРУ БАСҚАРМАСЫ''' – [[орыс]] шаруаларының [[Ресей|Ресейдің]] орталық аудандарынан шеткері аймақтарға қоныс аударуын жүзеге асыратын патша өкіметінің мекемесі. <br />
Ол 1904 ж. қабылданған “Қоныс аудару туралы Уақытша ережеге” сүйенді. Ереже [[орыс]] шаруаларының [[Қазақстан|Қазақстанға]] қоныстануына жол ашты. 1904 – 06 ж. Қ. а. б. Торғай, [[Орал]], [[Ақмола]], [[Семей]], [[Сырдария]] облыстарында қоныстандыру аудандарын құрды. Қ. а. б. нұсқауына сәйкес орыс шаруаларын қоныстандыруға қолайлы, шұрайлы жерлерді алу және шаруаларға түрлі көмек көрсету ұйымдастырылды. Басқарма бөлімшелеріне “артық жерлерді” тауып, “қоныстандыру қорын” құру міндеті жүктелді. <br />
Патша өкіметі Қ. а. б. арқылы жерді жаңадан игермей-ақ, жергілікті халықтың бұрыннан игерген жерлерін күшпен тартып ала бастады. 1906 – 12 ж. 17 млн. десятинадан астам жер тартып алынды. 1915 ж. бұл 21 млн. 206 мың 187 десятинаға жетті. Осы жылдары [[қазақ]] [[Жер|жеріне]] 438 мыңнан астам отбасы қоныс аударды. Қоныстанушыларға түрлі жеңілдіктер жасалды. Олар алым-салықтан, [[әскер]] қатарына қабылданудан босатылды, әр түрлі материалдық көмек көрсетілді. Қоныстандыру саясаты патшалық [[Ресей|Ресейдің]] 20 ғ-дың басында [[Қазақстан|Қазақстанды]] одан әрі отарлауына жол ашты.<br />
''Е. Уәлиханов''
