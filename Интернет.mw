[[Сурет:Internet map 1024.jpg|250px|thumb|Интернеттің бір аумағының бағдарларының бейнелеуі.]]
'''Интернет''' ({{lang-en|Internet}}) — [[компьютер]]лік [[сервер]]лердің бүкіләлемдік желісі.

Интернетке қосылу мүмкіндігі болған жағдайда, білім беру мекемелері, мемлекеттік ұйымдар, коммерциялық кәсіпорындар және жеке адамдар сияқты миллиондаған қайнар көзінен ақпарат алуға болады.
Қазіргі кезде Интернет сөзін пайдаланғанда, физикалық желінің өзін емес, Дүниежүзілік желі және ондағы ақпаратты айтамыз.

== Жазылуы ==
Егер бұл терминді енгзіген ағылшын тіліндегі RFC құжаттына сүйенсек, онда бұл термин екі түрде жазылып, сәйкесінше екі мағынаға ие болады.
Егер ''internet'' сөзі кішкентай әріптен басталса, онда бұл термин мәліметтер пакетін маршрутизациялау арқылы желілерді байланыстыру ұғымын білдіреді. Бұл кезде ауқымды ақпараттық кеңістік туралы айтылмайды. 
Көбінесе, бұл екі түсінікті бір-бірінен ажыратып жатпайды.

== Интернет желісінің тарихы ==
1957 жылы Кеңес Одағы Жердің жасанды серігін ұшырғаннан кейін, АҚШ Қорғаныс министрлігі ақпаратты тасымалдаудың сенімді жүйесі қажет деп шешті. АҚШ алдыңғы қатарлы зерттеу жобаларының агенттігі (ARPA) осы мақсатта компьютерлік желі құруды ұсынды. Бұл желіні құру Лос-Анджелестегі Калифорния университетіне, Стэнфорд зерттеу орталығына, Юта штатының университетіне және Санта-Барбара қаласындағы Калифорния штатының университетіне тапсырылды. Компьютерлік желі '''ARPANET''' деп аталып, 1969 жылы аталған төрт ғылым орталықтарын біріктірді, барлық жұмыстарды АҚШ Қорғаныс министрлігі қаржыландырып отырды. Одан соң, ARPANET желісі жылдам дамып, оны ғылымның әр түрлі салаларындағы ғалымдар қолдана бастады.

Алғашқы ARPANET сервері 1969 жылдың 1 қыркүйегінде Лос-Анджелестегі Калифорния университетінде орнатылды. «Honeywell 516» компьютерінде 12 КБ оперативті жад бар болатын.

1971 жылы желі арқылы электронды почта жіберуге мүмкіндік беретін алғашқы компьютерлік бағдарлама жасалып, ол кеңінен таралды.

1973 жылы бұл желіге трансатлантикалық телефон сымы көмегімен Ұлыбритания және Норвегияның ұйымдары қосылып, желі халықаралық сипат алды.

1970-жылдары интернет желісі негізінен электронды почтаны жіберу үшін пайдаланылды. Бірақ, интернет желісі басқа техникалық стандарттар негізінде жасалған желілермен байланыс орната алмайтын еді. 

1970-жылдардың соңында мәліметтерді тасымалдау стандарттары кеңінен тарай бастады, олар 1982-83-жылдары бір стандартқа келтірілді. 1983 жылдың 1 қыркүйегінде ARPANET желісі NCP протоколынан TCP/IP протколына көшірілді, бұл протокол қазіргі кезге дейін желілерді біріктіру үшін қолданылуда. 1983 жылы «Интернет» термині ARPANET желісіне байланысты айтылатын болды.

1984 жылы домендік аттар жүйесі (DNS) жасап шығарылды.

1984 жылы ARPANET желісіне бәсекелес пайда болды. АҚШ Ұлттық ғылыми қоры (NSF) университетаралық ауқымды NSFNet (|National Science Foundation Network) желісін құрып, оған көптеген шағын желілерді (сол уақыттарда-ақ танымал болған Usenet және Bitnet желілерін қоса) біріктірді, бұл желінің ақпарат тасымалдау қабілеті ARPANET желісіне қарағанда, біршама артық еді. Бір жыл ішінде бұл желіге 10 мыңдай компьютер қосылды.

1988 жылы Internet Relay Chat (IRC) протоколы жасалып, Интернетте нақты уақытта сөйлесу (чат) мүмкіндігі пайда болды.

1989 жылы Еуропада, Ядролық сынақтар бойынша еуропалық кеңес (CERN) қабырғаларында Бүкіләлемдік тор концепциясы пайда болды. Оны әйгілі ағылшын ғалымы Тим Бернерс-Ли ұсынды, ол екі жыл ішінде HTTP протоколын, HTML тілін және URI идентификаторларын ойлап тапты.

1990 жылы ARPANET желісі NSFNet желісімен бәсекелестікке шыдай алмай, өз жұмысын тоқтатты. Осы жылы Интернетке телефон арқылы қосылудың сәті түсті (Dialup access).

1991 жылы Бүкіләлемдік тор Интернетте пайда болды, ал 1993 жылы әйгілі NCSA Mosaic браузері пайда болды.

1995 жылы NSFNet желісі бастапқы зерттеу мақсаттарына қайта оралды, енді Интернеттің барлық траффигін маршрутизациялаумен Ұлттық ғылыми қордың суперкомпьютерлері емес, желілік провайдерлер айналыса бастады. Осы жылы Бүкіләлемдік тор FTP арқылы файлдарды тасымалдау протоколын трафик жөнінен басып озып, Интернеттегі ақпарат тасымалдаудың негізгі көзіне айналды, Бүкіләлемдік тор консорциумы (W3C) құрылды. Бүкіләлемдік тор Интернетті өзгертіп, оның қазіргі заманғы бет-бейнесінің қалыптасуына әсер етті деп айтуға болады. 1996-жылдан бастап, Бүкіләлемдік тор Интернет түсінігін толықтай ауыстырды деп айтуға болады.

1990-жылдары Интернет сол уақыттағы желілердің көпшілігін біріктірді (Фидонет сияқты кейбір желілер интернет құрамына кірген жоқ). Интернеттің техникалық стандарттары ашық, ал оны басқаратын белгілі бір компания жоқ болғандықтан, интернеттің дамуы жекелеген желілердің бірігуіне көп әсерін тигізді. 1997 жылы Интернетте 10 млн компьютер болды, 1 миллионнан астам домендік аттар тіркелді. Интернет ақпарат алмасудың ең танымал құралына айналды.

1998 жылы рим папасы Иоанн Павел II Бүкіләлемдік Интернет Күнін 30 қыркүйек деп бекітті.

Қазіргі кезде Интернетпен тек қана компьютерлік желілер арқылы емес, сонымен қатар, байланыс спутниктері, радиосигналдар, кабельдік теледидар, телефон, ұялы байланыс, арнайы оптикалық-талшықтық желілер және электр желілері арқыы да байланысуға болады.

== Интернеттің негізгі принциптері ==
Интернет мыңдаған корпоративті, үкіметтік, ғылыми және үй желілерінен құралған. Әртүрлі архитектуралы және топологиялы желілерді біріктіруге IP (Internet Protocol) протоколын және мәліметтер пакеттерін маршрутизациялауды қолдану арқылы қол жеткізілді. IP протоколы әдейі физикалық байланыс арналарына тәуелсіз етіп жасалды. Яғни цифрлық мәліметерді тасымалдауға арналған кез-келген жүйе Интернетпен де байланыса алады. Желілердің байланысқан түйіндерінде арнайы маршрутизаторлар (бағдарламалық немесе аппараттық) пакеттердің қабылдаушылардың IP-адрестерін қарай отырып, мәліметтер пакеттерін сұрыптаумен және бағыттаумен айналысады. IP протоколы бүкіл әлем көлемінде біртұтас адрес кеңістігін құрады, бірақ әрбір жеке желіде өзіндік адрес кеңістігі болуы мүмкін. IP-адрестерді осылайша ұйымдастыру маршрутизаторларға әрбір мәлімет пакетінің бағытын анықтауға мүмкіндік береді. Осылайша, Интернет құрамындағы жекелеген желілер арасында конфликттер болмайды, ал мәліметтер бүкіл әлем көлемінде дәл жеткізіледі.

IP протоколын IETF (Internet Engineering Task Force) ұйымы ойлап тапқан болатын. IETF және оның жұмыс топтары қазіргі күні де Бүкіләлемдік желінің протоколдарын дамытумен айналысады. IETF қызметіне қарапайым пайдаланушылар қатыса алады. Бұл ұйым комитеттері RFC құжаттарын жариялайды. Бұл құжаттарда көптеген сұрақтардың техникалық спецификациялары және дәл түсініктемелері беріледі.

== Интернет протоколдары ==
Бұл жағдайдағы протокол түсінігі - желімен жұмыс жасаған кездегі компьютерлер арасындағы мәліметтер алмасу «тілін» білдіреді. Әртүрлі компьютерлер бір-бірімен байланысу үшін, олар бір протоколмен байланысуы керек. Интернет протоколдар жүйесін TCP/IP протоколдар жиыны деп атайды.

Төменде кең тараған интернет-протоколдардың аттары келтірілген:
# Қолданбалы деңгейде:
#* [[DNS]]
#* [[FTP]]
#* [[HTTP]]
#* [[HTTPS]]
#* [[IMAP]]
#* [[LDAP]]
#* [[POP3]]
#* [[SMTP]]
#* [[SSH]]
#* [[Telnet]]
#* [[XMPP]] ([[Jabber]])
#* [[SNMP]]
# Сеанстық деңгейде/көрсету деңгейінде
#* [[SSL]]
#* [[TLS]]
# Транспорттық деңгейде
#* [[TCP]]
#* [[UDP]]
# Желілік деңгейде
#* [[BGP]]
#* [[ICMP]]
#* [[IGMP]]
#* [[IP]]
#* [[OSPF]]
#* [[RIP2|RIP]]
#* [[EIGRP]]
#* [[IS-IS]]
# Арналық деңгейде
#* [[Ethernet]]
#* [[Frame relay]]
#* [[HDLC]]
#* [[PPP (желілік протокол)|PPP]]
#* [[SLIP]]

Белгілі бір стандартқа келтірілмесе де, Интернетте кең тараған протоколдар бар. Бұл протоколдар көп жағдайда файлдармен және мәтіндік мәліметтермен алмасу үшін қажет, кейбіреулерінің негізінде бүтін файл алмасу желілері құрылған. Бұл протоколдар:
* [[OSCAR]]
* [[CDDB]]
* [[eDonkey2000 (желі)|eDonkey2000]] (желінің аты; протокол MFTP деп аталады)
* [[BitTorrent]]
* [[Gnutella]]
* [[Skype]]

== Интернет қызметтері ==
Қазіргі заманғы кең тараған Интернет қызметтері:

* [[Бүкіләлемдік тор]]
** [[Веб-форум]]дар
** [[Блог]]тар
** [[Вики]]-проекттер ([[Википедия]])
** [[Интернет-дүкен]]
** [[Интернет-аукцион]]
* [[Электронды почта]]
* [[Жаңалықтар топтамасы]] (негізінен, [[Usenet]])
* [[Файл-алмасу желілері]]
* [[Интернет-радио]]
* [[Интернет-теледидар]]
* [[IP-телефония]]
* [[Мессенджерлер]]
* [[FTP]]-серверлер
* [[IRC]] ([[веб-чаттар]])

* [[Іздеу жүйесі|Іздеу жүйелері]]
* [[Интернет-жарнама]]
== Тағы қараңыз ==
* [[Ғаламтор]]

{{stub}}

[[Санат:Информатика]]
[[Санат:Интернет]]

[[af:Internet]]
[[am:ድረ ገጽ መረብ]]
[[an:Internet]]
[[ar:إنترنت]]
[[ast:Internet]]
[[az:İnternet]]
[[ba:Интернет]]
[[bar:Intanet]]
[[bat-smg:Internets]]
[[be-x-old:Інтэрнэт]]
[[bg:Интернет]]
[[bn:ইন্টারনেট]]
[[br:Internet]]
[[bs:Internet]]
[[ca:Internet]]
[[ceb:Internet]]
[[cs:Internet]]
[[csb:Internet]]
[[cu:Междѹсѣтиѥ]]
[[cy:Rhyngrwyd]]
[[da:Internet]]
[[de:Internet]]
[[diq:Internet]]
[[el:Διαδίκτυο]]
[[eml:La Raid däl Raid]]
[[en:Internet]]
[[eo:Interreto]]
[[es:Internet]]
[[et:Internet]]
[[eu:Internet]]
[[fa:اینترنت]]
[[fi:Internet]]
[[fiu-vro:Internet]]
[[fo:Alnet]]
[[fr:Internet]]
[[fur:Internet]]
[[fy:Ynternet]]
[[ga:Idirlíon]]
[[gd:Eadar-lìon]]
[[gl:Internet]]
[[he:אינטרנט]]
[[hi:अंतरजाल]]
[[hr:Internet]]
[[hsb:Internet]]
[[ht:Entènet]]
[[hu:Internet]]
[[hy:Համացանց]]
[[ia:Internet]]
[[id:Internet]]
[[ig:Internet]]
[[ilo:Internet]]
[[is:Internetið]]
[[it:Internet]]
[[iu:ᖃᕆᓴᐅᔭᒃᑯᑦ ᑎᑎᕋᖅᓯᒪᔪᑦ/qarisaujakkut titiraqsimajut]]
[[ja:インターネット]]
[[jv:Internet]]
[[ka:ინტერნეტი]]
[[kab:Internet]]
[[kn:ಅಂತರ್ಜಾಲ]]
[[ko:인터넷]]
[[ksh:Internet]]
[[ku:Înternet]]
[[ky:Интернет]]
[[la:Interrete]]
[[lb:Internet]]
[[li:Internet]]
[[lij:Internet]]
[[lmo:Internet]]
[[lo:ອິນເຕີເນັດ]]
[[lt:Internetas]]
[[lv:Internets]]
[[mg:Internet]]
[[mk:Интернет]]
[[ml:ഇന്റര്‍നെറ്റ്]]
[[mn:Интернэт]]
[[mr:इंटरनेट]]
[[ms:Internet]]
[[nah:Cemtlālticpamātlatl]]
[[nds:Internet]]
[[nds-nl:Internet]]
[[new:इन्टरनेट]]
[[nl:Internet]]
[[nn:Internett]]
[[no:Internett]]
[[nrm:Enternette]]
[[os:Интернет]]
[[pag:Internet]]
[[pl:Internet]]
[[ps:انټرنټ]]
[[pt:Internet]]
[[qu:Internet]]
[[rm:Internet]]
[[ro:Internet]]
[[ru:Интернет]]
[[sa:आन्तरजालं]]
[[scn:Internet]]
[[sh:Internet]]
[[si:අන්තර්ජාලය]]
[[simple:Internet]]
[[sk:Internet]]
[[sl:Internet]]
[[so:Internet]]
[[sq:Interneti]]
[[sr:Интернет]]
[[su:Internét]]
[[sv:Internet]]
[[sw:Intaneti]]
[[ta:இணையம்]]
[[te:ఇంటర్నెట్టు]]
[[tg:Интернет]]
[[th:อินเทอร์เน็ต]]
[[tl:Internet]]
[[tpi:Intanet]]
[[tr:Genel Ağ]]
[[tt:Päräwez]]
[[uk:Інтернет]]
[[ur:شبکہ]]
[[uz:Internet]]
[[vec:Internet]]
[[vi:Internet]]
[[vls:Internet]]
[[vo:Vüresod]]
[[wa:Daegntoele]]
[[wo:Internet]]
[[yi:אינטערנעט]]
[[yo:Internet]]
[[zh:互联网]]
[[zh-min-nan:Internet]]
[[zh-yue:互聯網]]
