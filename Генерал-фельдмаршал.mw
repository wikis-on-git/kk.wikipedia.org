[[Image:Marschallsstab.jpg|thumb|100px|''Генералфельдмаршал'' [[Вольфрам фон Рихтһофен|фон Рихтһофеннің]] маршалдық таяғының көшірмесі]]
'''''Генерал-фельдмаршал''''' (кейде оны қысқартып «фельдмаршал» деп те атайды) — бірнеше [[Алмания|герман]] мемлекеттерінің, [[Қасиетті Рим империясы|Қасиетті Рим империясының]] және [[Аустрия империясының]] әскерлерінде қолданылған әскери атақ. Оған басқа әскерлерде [[армия генералы]] және герман әскери теңіз флотында [[гросс-адмирал]] атақтары сәйкес келеді.

<!-- Unsourced image removed: [[Image:GermanGAdm.jpg|thumb|left|195px|Shoulder boards of a ''generalfeldmarschall'']] -->

[[Пруссия әскері]]нде және кейінірек [[Герман әскері]]нде бұл атаққа ие қолбасшылардың бірқатар артықшылықтары, мысалы, әрқашан олармен бірге жүретін жеке көмекшілері болатын. 1854 жылы «тек соғыс кезінде әскер басқарған қолбасшылар ғана фельдмаршал атағын ала алады» деген ережені бұзбастан Вильһельм ханзаданың әскери лауазымын өсіру үшін ''генерал-полковник'' деген әскери атақ енгізілді. 1870 жылы ханзада [[Пруссияның ханзадасы Фридрих Карл|Фридрих Карл]] және тақ мұрагері патшазада [[Германияның патшасы III-ші Фридрих (Һоһенцоллерн)|Фридрих Вильһельм]] фельдмаршал болып тағайындалған алғашқы Пруссия ханзадаларына айналды.

''Генерал-фельдмаршал'' атағы [[Үшінші Рейх]]тың жаяу әскері мен [[Люфтваффе]]сінде 1941 жылға дейін ең жоғарғы атақ болып келді. Сол жылы жаңадан ''[[рейхсмаршал]]'' атағы енгізілді (оған жалғыз [[Һерманн Гөринг]] ие болып үлгірді). ''Генерал-фельдмаршал'' атағына әскери теңіз флотында ''гросс-адмирал'' атағы сәйкес келді. Үшінші Рейх күйрегеннен кейін ''генерал-фельдмаршал'' атағы алынып тасталды. 

Һитлер [[Сталинград шайқасы|Сталинградтың]] түбіндегі 6-шы армияның бәрібір Қызыл Әскерге берілуге мәжбүр болатынына көзі жеткен соң оның қолбасшысы [[Паулус, Фридрих|Фридрих Паулусқа]] ол соңғы демі қалғанша күрессін немесе өзін-өзі өлтірсіндеп фельдмаршал атағын береді. Себебі ешқашан ешбір неміс фельдмаршалы тарихта жаудың қолына тірі түспеген болатын. Бірақ Паулус бәрібір жаудың қолына беріледі. Өзіне фельдмаршал атағы берілгені туралы білгенде ол: «анау богемиялық ефрейторға бола өзімді атып өлтіретін жайым жоқ!» - деген екен.

Қазіргі таңда қайта құрылған [[Бундесвер]]дегі ең жоғарғы әскери атақ — [[генерал]]. ''Бундесвердің'' жоғарғы қолбасшысының (бейбітшілік кезінде Германияның Негізгі заңының 65-ші бабы бойынша бұл қызметті қорғаныс министрі атқарады) тұрақты шешімі бойынша, генералдың барлық жауынгерлердің үстінен жүргізетін билігі ерекше. ''Генерал-инспектор'' болса ''қарулы күштердің жетекші штабын'' басқарады. 

[[Герман Демократиялық Республикасы|ГДР]]-дың [[Ұлттық халықтық армия]]сы ''[[Герман Демократиялық Республикасының Маршалы|ГДР Маршалы]]'' атағын [[1982]] жылғы [[наурыздың 25]]-нде тағайындады. ГДР-дың [[Мемлекеттік кеңесі]] соғыс кезінде немесе ерекше әскери жетістіктері үшін генерал әскери атағына ие адамды маршал ете алатын, бірақ бұл атақ ещкімге берілмеген күйі қалды.

==Тағы қараңыз==
* [[Генерал-фельдмаршал (Алмания)]]
* [[Генерал-фельдмаршал (Аустрия)]]
* [[Генерал-фельдмаршал (Қасиетті Рим империясы)]]
* [[Бірінші дүниежүзілік соғыс кезеңіндегі әскери атақтардың салыстырмасы]]
* [[Екінші дүниежүзілік соғыс кезеңіндегі әскери атақтардың салыстырмасы]]

[[Санат:Германия әскери атақтары]]
[[Санат:Германия фельдмаршалдары|*]]

[[de:Generalfeldmarschall]]
[[es:Generalfeldmarschall]]
[[it:Feldmaresciallo]]
[[he:גנרל-פלדמרשל]]
[[ja:元帥 (ドイツ)]]
[[no:Generalfeltmarskalk]]
[[pl:Lista feldmarszałków niemieckich]]
[[sl:Seznam nemških maršalov]]
[[sv:Generalfältmarskalk]]
[[tr:Mareşal]]
[[zh:德國元帥]]
