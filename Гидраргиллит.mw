'''ГИДРАРГИЛЛИТ''', ''гиббсит'' – оксидтер класындағы [[минерал]], [[алюминий гидроксид|алюминий гидроксиді]]. Хим. формуласы: Al(OH)3. Моноклиндік сингонияда кристалданады. Агрегаттары сәулеше тарамдалған жапырақ, шар пішінді минералдық түзілімдер (конкрециялар) болып қалыптасады, көбіне ұсақ қабыршақты немесе жабық кристалды масса түзеді. Түсі ақ, сұрғылт, жасыл қызғылт, мөлдір; қатт. 2,5 – 3,5, менш. салм. 2,35 г/см3. Г. алюминийге бай жыныстардың үгілуінен түзіледі. Диаспор, бемит минералдарымен бірге боксит кендерінде (Торғай, т.б.) кездеседі. Г-тен алюминий өндіріледі.
