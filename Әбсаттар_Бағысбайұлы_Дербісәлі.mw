'''Дербісәлі Шейх Әбсаттар қажы Бағысбайұлы''' (15.9.1947 жылы туған, [[Оңтүстік Қазақстан облысы]] Түлкібас ауданы) – [[Қазақстан мұсылмандары діни басқармасы мен Орта Азия мүфтилер кеңесі|Қазақстан мұсылмандары діни басқармасы мен Орта Азия мүфтилер кеңесінің]] төрағасы, бас [[мүфти]] (2000), филология ғылымдарының докторы (1988), профессор (1989). <br />
Шымкент педагогика институтын (1969, қазіргі Оңтүстік Қазақстан мемлекеттік университеті) бітірген. КСРО Ғылым Академиясының Шығыстану институтында ізденуші, аспирант болған (1970–75). [[Марокко]] (1975–76), Тунис университетінде араб тілі мен әдебиеті бойынша ғылым-зерт. жұмыстарын жүргізген (1985–86). Қазақстан ҒА Әдебиет және өнер институтының ғылым қызметкері (1976–77), Қазақ ұлттық медицина университеті-да ассистент, аға оқытушы, доцент, деканның орынбасары, кафедра меңгерушісі (1977–86), КСРО ҒА Шығыстану институтының докторанты (1986–88), Қазақ ұлттық медицина университеті-дың шығыстану ф-тің деканы (1989), проректор (1991–97), [[Сауд Арабия|Сауд Арабиясындағы]] Қазақстан елшілігінің кеңесшісі болған (1997–2000). 2000 жылдан Қазақстан мұсылмандарының бас мүфтиі. Дербісәлінің араб тілі мен әдебиеті, тарихы және қазақ әдебиеті мен мәдениетінің ежелгі дәуірі, сыртқы мұсылман елдерімен рухани байланысы, шығыс халықтарының ой-дүниесі мен тарихы туралы теор. және практикалық мәні бар 300-ден астам ғылым еңбектері жарық көрді. Араб тілді Марокко әдебиетінің тарихын жазып шықты. [[Қожа Ахмет Йасауи]] кесенесі мен ондағы құлпытастардағы жазуларды ана тілімізге аударып, зерттеді. 10–18 ғ-ларда өмір сүрген ''Әбу-л Қасым әл-Фараби, Исмайыл әл-Жауһари әл-Фараби, Әбу Ибраһим Ысқақ әл-Фараби, Бурһан әд-Дин Ахмад әл-Фараби, Махмад әл-Фараби, Байлақ Қыпшақи, Хасан Әли Жалайри, Махмұт Тарази, Гийас әд-Дин Женди, Хусам әд-Дин Сығанақи'' және т.б. барлығы 50-ге жуық ғалымдар мен ойшылдар еңбектерін ғылым айналымға енгізді. Мұхаммед Хайдар Дулатидың өмірі мен шығармаларын зерттеуде де соны қадамдар жасады. [[Қашқария|Қашқарияға]] (1994), [[Пәкстан|Пәкстанға]] (1995), [[Үндістан|Үндістанға]] (1998) арнайы барып, Кашмир өлкесінен ғалымның зиратын тауып, Берлин және Қашқар қолжазбасы бойынша ғұламаның «''Жаһаннаме''» атты поэмасын шағатай тілінен тәржімалап, баспаға дайындады. Қазақстанда араб тілі мен әдебиетін оқытуды және оны зерттеуді жеке ғылым саласы ретінде қалыптастырушылардың бірі. 1987 ж. «Эволюция и развитие арабоязычной литературы Марокко» деген тақырыпта докторы дисс. қорғаған.
