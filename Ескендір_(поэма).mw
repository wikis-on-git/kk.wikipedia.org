'''Ескендір''' поэмасы — [[Абай Құнанбайұлы|Абайдың]] гуманистік көзқарасын тереңірек танытатын елеулі сюжетті туындысы.

Поэма Шығыста [[Ескендір Зұлқарнайын]] деген атпен белгілі, [[Еуропа|Еуропада]] Александр Македонский аталатын ежелгі грек қолбасшысының өмірі жайындағы аңызга құрылған. Ескендірді [[Еуропа]] акындары да, Шығыстың [[Фирдоуси]], [[Низами]], [[Науаи, Әлішер|Науаи]], [[Жәми]] сияқты ұлы ақындары да жырларына косқан. [[Абай Құнанбайұлы|Абай]] бұл тақырыпты ескі үлгінің ешқайсысын алмай, өзінше жырлаған. Ақын [[Ескендір Зұлқарнайын|Ескендірдің]] өмірбаяндық деректерін дәл келтіреді де, оның дүние жүзін жаулап алмақ болған шап-қыншылық саясатын сынауға ауысады. Соған орай поэмаға жас кезінде [[Ескендір Зұлқарнайын|Ескендірдің]] тәрбиешісі болтан ұлы философ-гуманист [[Аристотель|Аристотельді]] кіргізеді. Әңгімеде жауыздыкка жетелейтін тойымсыздық екенін көрсете келіп, әділдік, даналықты соған қарсы қояды. Қақпа мен адамның көз сүйегін символ ретінде алады да, ол жұмбақтарды ақылға шештіреді.

<blockquote>
«Бұл — адам көз сүйегі», — деді ханға.<br>
Тоя ма адама көзі мың-мың санға?<br>
Жеміт көз жер жүзіне тоймаса да,<br>
Өлсе тояр, көзге қүм қүйылганда.<br>
Кәпір көздің дүниеде араны үлкен,<br>
Алған сайын дүниеге тоя ма екен?<br>
Қанша тірі жүрсе де, өлген күні<br>
Өзге көзбен бірдей-ақ болады екен.<br>
</blockquote>

Аристотельдің даналық сөзі қанағатсыз Ескендірге ой салады, ол алған бетінен қайтады. Сөйтіп, ақын Арис-тотельге Ескендірді бағындырып, жауыздықты өділетке жеңгізеді.
Поэмада аңыз сюжеті сақталғанмен, ақын оны өмір шындығына жақындатып, реалистік негізде баяндайды. Уақиға өділдік пен жауыздықтың бетпе-бет кездесуіне түйіседі де, кейіпкерлердің мінез-құлқы, іс-әрекеті біртіндеп ашылады. Поэманың бас кейіпкері Ескендір шығармадағы оқиға арқауы болып, оның өн бойында көрініп отырады. Аристотель соңында ғана көрінеді. Ақынның дидактикалық, өсиет-үлгілік қорытындысы Ескендер екеуінің сөздері мен іс-өрекетінен шығарылады.
Поэмада жарқын суреттер мен қызықты баяндаулар, диалог пен лирикалық шегініс үтымды пайдаланылады. Бүдан Абайдың шағын поэма жасауға шеберлігі танылады.
