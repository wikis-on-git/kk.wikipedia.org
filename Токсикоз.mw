'''Токсикоз''' - Болашақ ананың құрсағына ұрық бітіп, ұрықтың көлемі өзгергенде әйелдің ағзасында өзгерістер болу барысында  денсаулық жағдайының ауытқып тұруына байланысты аяғы ауыр әйелдерде пайда болады. Токсикоздың екі түрі бар: алғашқы (ерте) токсикоз және кейінгі (соңғы) токсикоз.
==Алғашқы (ерте) токсикоз==
Алғашқы (ерте) токсикоз жүктіліктің алғашқы кезеңдерінде болады, 6-аптадан бастап 12-аптаға дейін созылады. Бұл кезеңде әйел тұнжыраңқы болады, көңіл-күйі болмай жүреді, жүрек айну болады, кезде сілекей ағады. Тәулігіне 1,5 л. немесе одан да көп мөлшерде сілекей ағуы мүмкін. Бірнеше рет лоқсу байқалады. Бұл ретте әлсіздік, ұйқышылдық, күйгелектік (ашушаңдық) және салмақ жоғалту болады. Күніне 20 реттей шамадан тыс көп лоқсулар болады. Ең қиыны да осы. Бұл жағдай жүкті әйелдің арықтауына әкеп соғады. Терілері құрғап кетеді, ауыз қуысынан жағымсыз иістер шығады, дене қызуы көтеріледі, жүрек соғысы жиілейді, артериялық қан қысымы төмендейді. Кей жағдайларда катты әрі көп лоқсудың салдарынан жасанды жолмен түсік тастауға тура келеді.

Токсикоз кезіндегі ауруды тұрмыстық өмірдің қамымен жүріп, үдетіп алуға  болмайды. Өздеріңізді ”Жүктілік кезіндегі қалыпты жағдай бұл” деп жұбатпаңыздар. Тез арада дәрігерге көрініңіздер.

Жүктіліктің алғашқы жартысындағы токсикоз тек сіз үшін ғана емес, сонымен бірге жатырдағы баланың дамуына да кері әсерін тигізеді. Лоқсулардың салдарынан жүкті әйелдің ағзасы құрғақтанып, балаға қажетті су мен қоректік заттардың  мөлшері кеміп кетеді . Ал бұл кезең іштегі баланың миы жетілетін уақыт болып саналады.  Демек, алғашқы токсикоз жауапсыздықпен қарайтындай жеңіл ауру емес.

===Алғашқы токсикоз неден пайда болады?===

Баланың жолдасы (шу) өндіретін гормондардың ішінде лактоген гормоны бар. Ол метаболизмге (зат алмасу) белсенді түрде әсер етеді. Май қышқылдарының мобилизациясын арттырады да әйелдің ағзасындағы  ақуыздың (белоктар) синтезін бәсеңдетеді. Есесіне, балаға баратын амин қышқылдарының қоры артады. Ал амин қышқылдары бала ағзасының ұлпаларын түзуге қатысады. Нәтижесінде бала мен баланың жолдасы өздерінің қажеттіліктерін ”сұрау” арқылы әйелдің ағзасындағы зат алмасу процесін басқарады. Мұндай жағдайға дағдыланбаған әйелдің ағзасы жаңа жағдайларға үйренісе алмай қиындыққа ұшырайды. Міне, жүктіліктің алғашқы жартысындағы токсикоз деген осы.
[[Санат:Жүктілік]]
[[es:Gestosis]]
[[ru:Гестоз]]
