'''2-ші Бүкілқазақ құрылтайы''' — [[1917]] ж. [[желтоқсанның 5]]—[[желтоқсанның 13|13]] [[Орынбор]]да өткізілді.

Құрылтайды [[Бөкейханұлы, Әлихан Нұрмұхамедұлы|Ә. Бөкейханұлы]], [[Байтұрсынұлы, Ахмет|А. Байтұрсынұлы]], [[Дулатұлы, Міржақып|М. Дулатұлы]], [[Омарұлы, Елдес|Е. Омарұлы]], [[Досжанұлы, Сағындық|С. Досжанұлы]] ұйымдастырды. Төрағасы [[Құлманұлы, Бақтыкерей|Б. Құлманұлы]] болды.

[[Қазан төңкерісі]]нен кейін қалыптасқан саяси ауыр жағдайда өздерінің іс-әрекеттерін айқындап алу үшін ұлттық интеллигенция бастаған қазақ қоғамы құрылтайға қатысты.

Құрылтайға қазақ сахарасының әр ай­мақтарынан, Самарқан облысы мен Алтай губерниясындағы қа­зақтардың атынан — 58 делегат, әр түрлі қазақ ұйымдарының атынан — 8 делегат және арнайы шақыру­мен — 15 адам қатысып, барлық жиын-терісі 81 делегат келген. Құрылтайдыдың күн тәртібіне 10 мәселе қо­йылды:
# [[Сібір автономиясы|Сібір]],
# [[Түркістан автономиясы]] және Оңтүстік-шығыс Одағы туралы;
# Қазақ-қырғыз автономиясы;
# Милиция туралы;
# Ұлт кеңесі;
# Ұлт қазынасы;
# Мүфтилік мәселесі;
# Халық соты;
# Ауылды басқару және
# азық-түлік мәселесі.

Алғашқы баяндаманы Ә. Бө­кей­ханов жасап, ол жөнінде қаулы қа­былданады. Қаулыда — қазақ авто­номиясы, милиция және Ұлт кеңесі мәселелерін қарауға жеті кі­сілік комиссия құрылады. Құ­рыл­ған комиссия атынан Халел Ғаб­басов автономия, милиция және Ұлт кеңесі туралы баяндама жа­сайды.

Баяндама бойынша құрылтай бір­ауыздан қаулы қылады:
<blockquote style="border: 1px solid blue; padding: 0.5em 0.8em;">
<poem>
1) Бөкей елі, Орал, Тор­ғай, Ақмола, Семей, Жетісу, Сыр­дария облыстары, Ферғана, Самар­қан облыстарындағы, Амудария бө­ліміндегі, Закаспий облысын­дағы қазақ уездері және Алтай губерниясындағы іргелес жатқан қазақ болыстарының жері бір­ыңғай, іргелі халқы қазақ-қырғыз, қаны, тұрмысы, тілі бір болған­дықтан, өз алдына ұлттық, жерлі автономия құруға;
2) қазақ-қырғыз автономиясы — «Алаш» деп аталсын…
6) Алаш облыстарын қазіргі бүлін­шіліктен қорғау мақсатымен уақытша Ұлт кеңесі құрылып, мұның аты «Алаш орда» болсын. Алаш ордасының ағзасы (мүшесі) 25 болып, 10 орын қазақ-қырғыз арасындағы орыс және басқа ха­лық­тарға қалдырды.
Алаш орданың уақытша орны — Семей қаласы.
Алаш орда бүгіннен бастап қазақ-қырғыз халқының билігін өз қо­лына алады…
</poem>
</blockquote>

Құрылтай делегаттары [[1917 Ресей Уақытша үкіметі|Уақытша үкімет]] құлатылғаннан кейін қазақтардың өмір сүруінің өзін күрделендіріп жіберген [[анархия]] (тәртіпсіздік) жағдайында елді аман сақтау үшін милиция жасақтау туралы қаулы қабылдады.

Қазақ-қырғыз автономиясын жариялау мерзімі туралы қызу пікірталас туып, Ә. Бөкейханов бастаған топ: «ортамызда тұрған басқа халықтармен ақылдасып және милиция құрғанша тоқтата тұрайық» — десе, Досмұхамедовтер бастаған топ «дереу жариялан­сын!» дейді. Артынан екі жақ ымы­раға келіп, біраз шартпен автоно­мияны жариялау Алаш орда үкіме­тіне жүктеледі.

[[Санат:Қазақстан тарихы]]
