'''ҚОЛЖАЗБА ОРТАЛЫҒЫ''', Қолжазбалар мен текстология орталығы (ҚТО), ҚР ҰҒА [[Әуезов, Мұхтар Омарханұлы|М.О. Әуезов]] атынд. <br />
Әдебиет және өнер ин-ты жанынан 1989 ж. құрылған. ҚТО қорында [[қазақ]] ауыз әдебиетінің 200 мыңдай нұсқасы сақталған. Олардың ішінде батырлар жырының, [[Тарих|тарихи]] өлеңдер мен аңыз әңгімелердің жүзге жуық, [[Айтыс|айтыстың]] мың жарым, мақал-мәтелдің 20 мың үлгісі, көлемі алты мың бетке жуық тарихи шежіре, 12 – 13 ғ-да [[Еврейлер|еврейлердің]] бұзау терісіне көшірілген ұз. 24 м-ден тұратын киелі кітабы бар. <br />
Ең көне қолжазба – 13 ғ-дан жеткен, 1880 ж. Құлмұхамед Байғұлұлының қолымен көшірілген “Жүсіп-Зылиха” [[Дастан|дастаны]]. Мұса Шорманұлы жинаған фольклорлық және этногр. материалдардың 1913 жылғы көшірмелері, “Шахнама” эпосын Тұрмағамбет Ізтілеуовтің өлеңмен, Ысқақ Тілеуқабылұлының қарасөзбен аударған қолжазбалары, Шығыс халықтарына кең тараған “Мың бір түн”, “Калила мен Димна”, “Тотынама” сияқты шығармалардың аударма нұсқалары, “Тахир-Зухра”, “Ләйлі-Мәжнүн”, “Бозжігіт”, “Сейфүл-Мәлік”, “Шәкір-Шәкірат” ғашықтық жырлары, “Қиссас ул-Әнбия”, “Сал-сал”, “Зарқұм” діни қиссалары, т.б. көптеген фольклорлық мұралар [[қазақ]] ауыз әдебиетінің інжу-маржандары сақталған. <br />
ҚТО қорында қазақ халқының мәдени-рухани [[өмір|өмірінен]] сыр шертетін сирек суреттер, әдебиет, өнер және ғылым қайраткерлерінің, жыршылар мен әншілердің дыбыс таспасына жазылған дауыстары сақталған дискілер бар. Олардың арасында [[Әуезов, Мұхтар Омарханұлы|М.Әуезов]], [[Сәтбаев, Қаныш Имантайұлы|Қ.Сәтбаев]], ұ.Мүсірепов, ұ.Мұстафин, [[Жұбанов, Ахмет Қуанұлы|А.Жұбанов]], [[Жүргенов, Темірбек Қараұлы|Т.Жүргенов]], [[Марғұлан, Әлкей Хақанұлы|Ә.Марғұлан]], [[Есенберлин, Ілияс|І.Есенберлин]], [[Хамиди, Латиф|Л.Хамиди]], т.б. дауыстары сақталған.<br />
''С. Қорабай''
