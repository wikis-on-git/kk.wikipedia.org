'''Құрғақшылық''' - ыстық күнде, [[ауа|ауаның]] [[ылғалдылық|ылғалдылығы]] төмен болған кезде жауын-шашынның  ұзақ уақыт және елеулі түрде жетіспеушілігі.

'''Қатты ыстық''' – қоршаған ауаның орташа плюстік [[температура|температурасының]]  бірнеше күн бойы 10 және одан да астам градусқа артық болуын айтады.

Мұның қауіптілігі  адамның  шамадан тыс ыстықтауы яғни оның денесінің температурасы 37,1°С жоғары болуы немесе  дене қызуы бұзылып, 38,8°С жетеді. Ұзақ уақыт және қатты ыстық болуы ыстық өтуіне немесе жүрек қызметінің бұзылуына әкеліп соғады.  Ыстық өтудің белгілері: терінің қызаруы, таңдайдың кебуі, қатты шөлдеу. Бұдан ары қарай адам есінен танып, жүрегі немесе тыныс алуы тоқтауы ықтимал.

==Құрғақшылыққа (қатты ыстыққа) қалай дайындалуға болады==

Қосымша ыдыстар жинап, қажет болса оларға алдын ала  су толтырып қою. Ыстық күнге лайық киімдер, тұрмыстық электр құралдарын (желдеткіштер, кондиционерлер)  әзірлеп қою. Егер селолық жерлерде тұратын болсаңыз  - жаппалар, қалқалар, даладағы орындықтар құдықтар, сондай-ақ терезе жапқыштар сайлануы тиіс. Мүмкіндігінше  электр құралдарының жұмысын қамтамасыз ету үшін электр қуатының автономиялы  көздерін сатып алыңыз. Суды үнемдеп пайдаланыңыз. Өзіңіз  ыстық өткенде не істеу керектігін оқып үйреніп, бұған отбасы мүшелерін де үйретіңіз.

==Құрғақшылық (қатты ыстық) кезінде не істеу керек==

Көтеріңкі температураның әсер етуінен сақтаныңыз. Бас киім киіп, ауа өтіп тұратын мақта-матадан тігілген  ашық киім  киіңіз. Есіңізде болсын, күйген теріден тер шықпайды, ол  өзін өзі суытпайды. Асықпай жылжыңыз, мүмкіндігінше көлеңкеде болуға тырысыңыз.  Сыра немесе басқа бір алкогольді ішімдіктер іщпеңіз, бұл ағзаның жалпы жағдайын нашарлатады. Ыстық кезінде қосымша тұз пайдалау керек пе жоқ па, ол жағын дәрігермен кеңесіңіз. Ыстық өтсе дереу көлеңкеге, жел соғып тұрған жерге барыңыз немесе душқа түсіңіз, асықпай көп су ішіңіз. Ыстық өтуден сақтану үшін өз денеңізді салқындатуға тырысыңыз. Айналадағы біреу есінен танып қалса жүрегіне массаж жасап, жасанды тыныс алдыртып тіршілікке оралту шараларын жасаңыз. Есіңізде болсын, құрғақшылық кезінде өрт шығу мүмкіндігі арта түседі.

==Құрғақшылықтан (қатты ыстықтан) кейін не  істеу керек==

Күтпеген апат және халыққа көрсетіліп жатқан көмек туралы ақпарат алу үшін жергілікті өкімет органдарына хабарласыңыз. Және де құрғақшылықтың қайталануына әзір болыңыз.


[[Санат:Метеорология]]
