ЖАНҒАБЫЛОВ Абай Кенжебайұлы (14.5.1939 ж.т., [[Қызылорда]] обл. [[Сырдария]] ауд.) – мед. ғыл. докт. (1986), проф. (1987). [[Ақтөбе]] мемл. мед. ин-тын (1963, қазіргі Батыс Қазақстан мед. академиясы) бітірген. Қызылорда обл. Сырдария ауд. «Амангелді» кеңшарында аурухана меңгерушісі, ауд. аурухананың бас дәрігері (1963–66) болды. Киевтегі Н.Д.Стражеско атынд. ғыл.-зерт. клиник. ин-тының аспирантурасында (1966–69) оқыды. Алматы мемл. мед. ин-тында (қазіргі Қазақ ұлттық мед. ун-ті) ассистент, доцент (1969–74). КСРО Мед. ҒА Тағамтану ғыл.-зерт. ин-тының Қазақ бөлімшесінде бөлім бастығы (1975–90) қызметтерін атқарды. 1990 жылдан Қазақ ұлттық мед. ун-тінің кафедра меңгерушісі. Ж-тың ғыл. еңбектері қан аурулары патологиясына және гастроэнтерология саласына арналған. 130-дан астам ғыл. мақала жариялап, қымыз бен шұбаттың емдік қасиеттері және практикалық гастроэнтерология жөнінде оқулықтар жазған.
