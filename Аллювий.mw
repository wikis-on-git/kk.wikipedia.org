'''Аллювий''' (Аллювий шөгінді) — өзен мен жылғалардағы ұдайы немесе уақытша тасқынның нөтижесінде пайда болатын әр түрлі қиыршық тастардың, құм мен балшықтың шөгіндісі.

Аллювий, аллювийлік шөгінділер  – тау жыныстары үгінділерінің өзен аңғарларында жиналуынан пайда болатын борпылдақ шөгінділер. Аллювий латынша alluvіo, яғни  шайма, тосқын дегенді білдіреді.  Ол дөңбек тас, малта тас, қиыршық тас, құм, құмайт, саз, саздақтан құралады. Аллювий қабаттары аққан судың күші мен бағытына байланысты және шөгетін бөлшектердің ірі-ұсақтығына қарай жіктеліп орналасады. Аллювий құрамында тұщы су жәндіктерінің, жануарлар сүйектерінің және өсімдіктердің қалдықтары мол ұшырасады. Кесек жыныстардан тұратын арналық аллювий өзендердің бойында көптеп кездеседі. Жазықтағы өзендердегі ұсақ түйіршікті шөгінділерден құралатын жайылмалық аллювий ондағы су деңгейінің маусымдық өзгеруіне байланысты қалыптасады. Өзеннің қазіргі арнасынан бір кезде бөлініп қалған бөлігінде ескі арналық аллювий түзіледі. Ал жайылма сыртында аллювийлік-делювийлік шөгінділер жиналады. Аллювий құрамында құнды таза элементтердің көптеген (алтын, алмас, платина, т.б.) кенқайраңдары ұшырасады. Аллювийлі шөгінділер жиналған тұстарда сапалы жер асты суы және бағалы құрылыс материалдары (құм, қиыршық тас) алынады.
Аллювий суы — өзен аңғарларының аллювий шөгінділері қабатындағы жер асты суы. Су тұтқыш қабаттың қалыңдығы аллювий шөгінділерінің қалыңдығына байланысты жазықтағы ірі өзендерде 15 м-ге, кей жерлерінде 30 – 50 м-ге жетеді. Аллювий суы жер бетіндегі сулардан, атмосфералық ылғалдан, кейде тектоникалық жарылымдар бойымен тереңде жатқан су қабаттарынан толысады. Жер бетіне жақын жатқандықтан және минералдылығы төмен (1 – 3 г/л-ге дейін) болғандықтан аллювий суы елді мекендерді ауыз сумен қамтамасыз ету үшін пайдаланылады. Тұщы аллювий суының мол қорлары Оңтүстік, Орталық Қазақстанның және Шығыс Қазақстанның өзен аңғарларында кездеседі. Соңғы кездері жер беті суларының ластануы аллювий суына да кері әсерін тигізуде.

==Пайдаланылған әдебиеттер==
*Русско-казахский толковый географический словарь. Под общей редакңией академика АН КазССР, проф. С. К. Кенесбаева и кандидата филол. наук А. А. Абдрахманова. Алма-Ата, Изд-во «Наука», 1966, стр. 204. (Академия наук Казахской ССР. Институт языкознания. Сектор физической географии). Составители: Ж. Аубакиров, С. Абдрахманов, К. Базарбаев.

{{stub}}
[[Санат:География]]
[[Санат:Геология]]

[[be-x-old:Алювій]]
[[bg:Алувий]]
[[ca:Al·luvió]]
[[da:Alluvium]]
[[de:Alluvialboden]]
[[el:Αλούβιο]]
[[en:Alluvium]]
[[eo:Aluvio]]
[[es:Aluvión]]
[[et:Jõesete]]
[[fa:آب‌رفت]]
[[fi:Alluviaali]]
[[fr:Alluvions]]
[[he:אלוביום]]
[[hy:Բերուկ]]
[[id:Alluvium]]
[[io:Aluviono]]
[[ja:沖積層]]
[[ka:ალუვიონი]]
[[ko:충적층]]
[[lt:Aliuvis]]
[[ltg:Aluviskuos nūsādys]]
[[lv:Alūvijs]]
[[ms:Aluvium]]
[[nl:Alluviaal]]
[[pl:Aluwium]]
[[pt:Aluvião]]
[[ro:Aluviune]]
[[ru:Аллювий]]
[[sv:Alluvium]]
[[tr:Alüvyon]]
[[uk:Алювій]]
[[vi:Bồi tích]]
[[zh:沖積層]]
