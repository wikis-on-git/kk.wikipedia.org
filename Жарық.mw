ЖАРЫҚ, кент, Шет ауданындағы Жарық кентінің орталығы. Жарық кенті 1936 жылға дейін №11 разъезд деп аталған, 1936 жылдан 1938 жылға дейін С.Сейфуллиннің аты берілген, 1938 жылдан бастап Жарық стансасы. Жарық кенті аудан орталығы Ақсу-Аюлының солтүстік-батысында 70 км, Қарағанды қаласының оңтүстігінде 170 км жерде Екатеринбург-Алматы т.ж. бойында орналасқан. Халқы 4065 (2006). Ұлттық құрамы: 91 пайызы қазақ; 9 пайызын өзге ұлт өкілдері құрайды. Жалпы жер көлемі 7842 га, Жарық кентінде 6 – ЖШС жұмыс істейді. Жарық стансасы тораптық станциялар қатарына жатады. Жарық стансасынан Жезқазған қаласына дейін темір жол қатынасы бар. Кентте орта мектеп, мәдениет үйі, учаскелік аурухана бар. Жарық кенті басқа елді мекендермен автомобиль жолдары арқылы байланысады. 
[[Санат:Шет ауданы]]
