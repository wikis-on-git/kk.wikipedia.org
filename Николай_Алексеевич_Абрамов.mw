'''Абрамов Николай Алексеевич''' (1812, Тобыл губ. Қорған қ. – 1870) – Сібірді зерттеуші орыс ғалымы. Қорған халық уч-щесінде, Тобыл семинариясында оқыған. 1834 жылдан Тобыл қ-ның оқу орындарында, кейін Семей қ-нда жұмыс істеді. Павлодар, Өскемен, Семей, Алматы (Верный), Қапал, т.б. қалалар, бекіністер, ст-лардың салыну тарихы, олардағы халық саны, кәсібі, оқу орындары, орыс-қазақ қатынастары, Ресей қол астына қарауы туралы бірнеше ғыл. мақалалар жазды. Омбы–Семей жолы бойындағы, Қапал мен Қаратал өңіріндегі, Жетісудағы обалар мен бірнеше архит. ескерткіштерге сипаттама берді. Қозы Көрпеш – Баян сұлу мазарына талдау жасап, ол туралы халық аңызын жариялады. А. 1842 ж. Сібірге жер аударылып барған Ғұбайдолла Уәлихановпен кездесіп, ол жайында көлемді очерк жазды. А. жинаған археол. және жазба мұралардың ішінде «Жеті шатырды» (Семей) қазғанда табылған түрлі түсті бояумен таңбаланған көне түріктің бас сүйегі, қарлұқ қағаны Арсланның 1212 ж. аты жазылған алтын сақина (Қапалдан табылған), тастағы ту ұстаған түрік әйелінің суреті және басқа да көне жазба ескерткіштері бар.
     Ш ы ғ.: О памятнике Кузы-Курпече и относящемся к нему местному предании. Известия Восточного отделения Императорского археологического общества, т. 1, Вып., 2, 1858; Алматы или укрепление Верное, с его окрестностями, Известия РГО, т. 1, 1867; Киреевские киргизы Сибирского ведомства. Известия РГО, т. 2, 5, 1886.
