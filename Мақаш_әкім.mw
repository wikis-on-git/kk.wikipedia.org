[[Сурет:Сурет:Maqash akim.jpg|200 нүкте|нобай|Ортада — Мақаш әкім]]
'''Мақаш әкім''' (нақты есімі — '''Мұхамбетжан Шолтырұлы Бекмұхамбетов''') (1830, Бөкей ордасы — 1904, сонда) — қоғам қайраткері, ағартушы-ғалым.

== Өмірбаяны ==
12 ата [[Байұлы]]ның [[шеркеш]] руынан шыққан.

Алғаш [[Жәңгір мектебі]]нде сауат ашқан соң, [[1844]]—[[1851|51]] ж. [[Орынбор]]дағы Неплюев кадет корпусында оқып, кіші унтер-офицер атағын (зауряд-жүзбасы шені) алып шығады.

[[1852]] жылдың басында 4 айдай шекара комиссиясында қызмет атқарады. Одан соң [[Бөкей ордасы]]н басқаратын Уақытша кеңестің Нарын құмындағы ордасында тілмаш.  

[[1852]]—[[1892|92]] жж. [[Каспий теңізі|Каспий]] жағалауы 1-ші және 2-ші аймақтарына әкімдікке тағайындалды. Осы қызметті ұзақ жыл атқарып, ел басқарған ол [[1892]]—
[[1897|97]] жж. Уақытша Кеңестің кеңесшілігіне ауысады, [[есауыл]] шенімен зейнетке шығады.

[[1881]] ж. шілдеде [[Бөкей ордасы|Ішкі орда]] өкілдерімен барған 4 казақтың бірі болып, патшаға жолыққан. Кейін де бірнеше рет өкілдер арасында [[Петербор]]ға барған.

[[1896]] ж. ол жергілікті әкім [[Өтешқали Атаниязов]] екеуі патшаға алтыннан жасалған [[киіз үй]] пішімін сыйға тартып, Ресей өкімшілігінің қазақ халқын шоқындырып, орыстандыру әрекетін тоқтатуды өтінеді.

== Қоғамдық қарекеті ==
Мақаш әкім баспасөзде түрлі тақырыпта мақалалар жариялап тұрды. Этнографиялық мақалалары [[Орыстар|орыс]] зиялылары тарапынан жоғары бағаланып, Астархан жағрапиялық қоғамына мүшелікке сайланады.

[[1810]] ж. [[Астархан]]нан шыққан «Астархан гөбернесіндегі көшпелі қазақтар мен қалмақтар» атты кітапқа ел аузынан жинағын ауыз әдебиеті үлгілері енді.

Ауыз әдебиетінің нұсқаларын — нақыш-ғақлиялар, мақал-мәтел, т.б. жинап, әдет-ғұрып, жол-жоралғыларына ғылыми-танымдық түсініктемелер жазьш, қазақтардың өзіндік мәдени дәстүрі бар, рухани өлемі бай халық екенін танытуға үлкен үлес қосады. Бұндай қолжазба мұралары [[Санкт-Петербор]]дағы Салтыков-Щедрин атындағы көпшілік кітапханада, Ресей ҒА Шығыстану институтының профы И.Н. Березин қорында сақтаулы тұр.

[[Доспамбет]], [[Жиембет жырау]]дың, [[Есет би]]дің нақыл сөздерін ел аузынан жинақтап, [[1908]] ж. «Жақсы үгіт» деген кітап шығарды.

Өзі басқарған аймақта халықты сауаттандыру мақсатымен жеке қаражатына мектеп салдырып, бала оқытты.

Мақаш әкімнен «Мақаштың Байжұмасы», «Көк жорға», т.б. күйлер қалды.

== Әдебиеттер ==
* Мақаш әкім. құраст. Ө. Әлімгереев, А., 2001. М. Әбдеш, Т. Шәріпқалиев

[[Санат:Қазақ ағартушылары]]
