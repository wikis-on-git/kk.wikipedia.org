'''ҚОЛБАСШЫ''' – [[Мемлекет|мемлекеттің]] қарулы [[Күш|күштерін]], соғыс жағдайында ірі [[Әскер|әскери]] құрылымдарды (оперативтік-стратег. бірлестіктерді) басқаратын [[әскер|әскери]] басшы. <br />
Қ-лар соғыс кезінде әскери операцияларды дайындайды және оның нәтижесіне жауапты болады, бейбіт [[Уақыт|уақытта]] қарамағындағыларды әскери шеберлікке үйретеді, [[әскер|әскери]] жаттығуларды басқарады. <br />
Әдетте, Қ. етіп дарынды, көреген, әскери жағдайлардың дамуын болжай алатын, қолда бар [[Күш|күштер]] мен құралдарды тиімді пайдалана білетін, жоғары ұйымдастырушылық қабілеті бар жігерлі, батыл [[Адам|адамдар]] тағайындалады. <br />
Әрбір [[тарих|тарихи]] кезеңдердегі үлкен соғыстар өз Қ-ларын шығарды. Қазақ халқында да аты аңызға айналған көптеген қолбасшылар болды (қ. Бөгенбай, Қабанбай, Қарасай, Жәнібек, Райымбек, [[Амангелді Иманов|Амангелді]], Бауыржан, т.б.). <br />
''Ш. Қартаева''
