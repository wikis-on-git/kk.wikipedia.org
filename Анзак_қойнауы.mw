{{coor title dms|40|14|46|N|26|16|40|E|}} [[Image:Anzac Cove.jpg|thumb|right|350px|[[Ари Бурну]]ға қарап тұрғандағы АНЗАК қойнауы, [[1915]] жыл.]]
'''АНЗАК қойнауы''' ([[Түрік тілі|түрікше]]: 'Anzak Koyu') — Түркиядағы [[Галлиполи түбегі|Галлиполи түбегіндегі]] шағын қойнау.  [[Бірінші дүниежүзілік соғыс]] кезінде [[1915]] жылғы [[сәуірдің 25]]-нде АНЗАК әскери құрамасы ([[Аустралия мен Жаңа Зеландия армия корпусы]]) осы қойнауға теңізден басып енген. Қойнаудың ені 600 m, солтүстігінен [[Ари Бурну]], оңтүстігінен [[Кіші Ари Бурну]] атты екі түбекпен шектелген. Сегіз айға созылған [[Галлиполи операциясы]]ның кезінде АНЗАК қойнауы [[Аустралия|аустралиялық]] және [[Жаңа Зеландия|жаңа зеландиялық]] әскерлердің негізгі бекінісі болды. 

Жау территориясына басып кірген әскерлердің басты мақсаты — кейін сонда көптеп әскер мен қару-жарақ әкеліп төгуге болатындай теңіз жағасында жаудың шабуылынан қорғалған бір алаңды (плацдармды) бөліп алу.

Соғыс шебі АНЗАК қойнауынан ешқашан бір шақырымнан астам қашықтыққа ұзаған емес. Ари Бурну жақта орналасқан тау қойнауды қорғап тұрған болса да, түрік [[артиллерия]]сы АНЗАК әскерлеріне едәуір қауіп төндіріп тұрды. АНЗАК-тың қолбасшысы [[1-ші Бирдвуд бароны Уиллиам Бирдвуд|Уиллиам Бирдвуд]] өзінің штабын қойнаудан жоғарырақта орналасқан бір жырада орналастырды. [[Жаңа Зеландия және Аустралия дивизиясы]]ның және [[1-ші аустралиялық дивизия]]ның қолбасшылары да солай етті. [[Сәуірдің 29]]-ында генерал Бирдвуд екі түбектің арасында орналасқан жағалау «АНЗАК қойнауы» деп, ал бұған дейін ешбір атпен аталмай келген төңірек «АНЗАК» деп аталсын деп ұсынды.

[[Image:Anzac Beach 4th Bn landing 8am April 25 1915.jpg|thumb|left|250px|[[1915]] жылғы [[сәуірдің 25]]-інде аустралиялық 4-ші батальонның жағалауға келіп түсуі.]]

Қойнаудың жағажайына орасан зор жабдықтау орталығы және соның екі шетінде екі әскери госпиталь орналастырылды. Әкелініп жатқан соғыс жабдығын түсіріп алу үшін төрт айлақ құрылды. Шілде айында олардың орнына тұрақты айлақ салынды. Келтіріліп жатқан жабдықтар көршілес жатқан жағажайларға жылдам әкетіліп отырды. Флотпен байланыс жасау үшін үш радиостанция салынды. 

[[Image:Attaturkswords5.jpg|thumb|200px|Қаза тапқан мыңдаған [[Османлы түріктері|түрік]] және Анзак әскерлерінің құрметіне орнатылған «Анзак қойнауы» ескерткіші. {{quote|Қан төгіп, өмірлерін құрбан еткен батырлар... сендер енді дос елдің жерінде жатырсыңдар. Жатқан жерлерің жайлы болсын. Еліміздің топырағында тыным тауып жатқан  мына Джоннилер мен Меһметтерді біз бірдей көреміз... Алыстағы елдерден балаларын қиып осында жіберген аналар! Көз жастарыңды сүртіңдер. Сендердің ұлдарыңды біз өз бауырымызға бастық... Осы елде өмірлерін қиған олар енді біздің де ұлдарымыз.|[[Ататүрік]]}}]]
Қойнау түбектен, Чанак бекінісінен және [[«Тұрғыт Реис» әскери кемесі|«Тұрғыт Реис»]] және [[Дарданелл]] бұғазында зәкір тастап тұрған [[«Хайреддин Барбаросса» әскери кемесі|«Хайреддин Барбаросса»]] түрік [[әскери кеме]]лерінен атқылаудан біршама қорғалған болса да, оның оңтүстіктегі [[Габа Тепе]]ден және солтүстіктегі Нибрунесі нүктесінен емін-еркін атқылауға болатын. Нибрунесі нүктесін британия әскери кемелері атқылау астына алып отырды, тек Габа Тебедегі жақсы жасырылған түрік батареясы ғана қойнаудағы әскерлерге қауіп төндіріп тұрды.

Алайда үзбей зеңбірек атқылауының астында болса да, АНЗАК қойнауы жауынгерлер үшін сүйіп шомылатын жерге айналды. Ауыз судың өзі тапшы болып, жуынуға су мүлдем жоқ еді. Сондықтан әскерлер тек ең жойқын атқылаулардың кезінде ғана шомылуларын тоқтатуға мәжбүр болатын.

[[1985]] жылы түрік үкіметі «АНЗАК қойнауы» атауын қойнауға ресми түрде берді. [[2000]] жылы «АНЗАК қойнауы» ескерткіші ашылды.
<center><gallery>
Image:Anzaccove3.JPG|Анзак қойнауының және оның төңірегінің көрінісі.
Image:Anzac Cove beach 2004.jpg|Ари Бурнудан қарағандағы АНЗАК қойнауы, [[2004]] жылғы шілде.
</gallery></center>

{{Commons|Anzac Cove}}
[[Санат:Галлиполи шайқасы]]

[[en:ANZAC Cove]]
[[hu:ANZAC-öböl]]
[[no:Anzac Cove]]
[[pl:Zatoka Anzac]]
