'''Аманов Төлеубай Ыдырысұлы''' (25.8.1923, [[Шығыс Қазақстан облысы]] [[Семей]] қалалық әкімдігі, Құрманқожа ауылы – 21.6.1978, [[Алматы]] қаласы) – физика-математика ғылымдарың докторы (1967), профессор (1969), Қазақстан Ғылым Академиясының корр. мүшесі (1972). <br />
1940–42 ж. Семей пед. ин-тының студенті. 1943 ж. каңтарда соғысқа аттанып, 2-Украин майданында ауыр жарақат алған. 1944 ж. ақпанда Семейге оралып, сол жылы пед. ин-тты бітірген соң ұстаздық қызмет атқарды. 1950–53 ж. Мәскеуде [[КСРО Ғылым Академиясы|КСРО Ғылым Академиясының]] Математика институтында аспирант, 1953–63 ж. Семей педагогика институтының проректоры және жоғары матем. кафедрасының меңгерушісі. 1969–70 ж. Қазақстан Ғылым Академиясының Математика және механика институты директорының орынбасары, [[ҚазМУ]]-да кафедра меңгерушісі, 1970 жылдан Математика және механика институтының директоры болды. <br />
Амановтың ғылыми-зерттеу еңбектерінде функционалдық кластарды іштестіру теориясы және оның қолданылатын мәселелері қарастырылған. Докторлық диссертвциясында функциялардың 5В класының тұйық теориясын құрып, кейін сол класқа байланысты мәселелер туралы монография жазды. 50-ден астам ғыл. еңбектің авторы. Семей қаласының орталық көшелерінің бірі және ондағы №16 мектеп, туған ауылындағы орта мектеп және бір көше Аманв атымен аталады.
