'''ӘБДЕЗҰЛЫ Қансейiт''' (6.6.1953 ж.т., [[Оңтүстік Қазақстан облысы]] Төле би ауд. Қасқасу а.) – филол. ғыл. докт. (2002), проф., Қазақстан жоғары мектебi ҒА акад. ҚазМУ-дың филол. ф-тiн (1975, қазіргі ҚазҰУ), осы ун-ттiң аспирантурасын бiтiрген. Өзiнiң ұстаздық еңбек жолын осы ун-тте [[оқытушы]], кейiн ҚР Білім және ғыл. мин-лігінiң жоғары [[бiлiм]] беру басқармасында бөлiм бастығы, [[Қазақ]] мемл. қыздар пед. ин-тында доцент, [[кафедра]] меңгерушiсi, филол. ф-тiнiң деканы, ҚазҰПУ-да оқу-әдiстемелiк жұмыстар жөнiндегi проректор қызметтерiн атқарды. ҚазҰУ-дың филол. ф-тiнiң деканы. «60–80-жылдардағы қазақ прозасы және Т.Әлiмқұлов шығармашылығы» тақырыбында докт. дисс. қорғады. Қазақ әдебиетiнiң тарихына арналған бiрнеше оқулықтар мен оқу құралдарының авторы. «Кейiпкер және тартыс» (1995), «Т.Әлiмқұлов және қазақ прозасы» (2000), «Т.Әлiмқұлов және 60–80-жылдардағы қазақ әдебиетi» (2001), «Әдебиет және өнер» (2002–03) атты зерттеу, «Жазушы және заман шындығы», «Тарих және тағдыр» (2004) атты сын мақалалар жинағы жарық көрдi.
