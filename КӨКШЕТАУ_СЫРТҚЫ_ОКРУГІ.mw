[[Ресей империясы]]ның 1822 ж. 22 шілдедегі [[“Сібір қазақтары туралы Жарғысы”]] бойынша 1824 ж. 29 сәуірде құрылған. Округті аға сұлтан басқарды. Алғашқы аға сұлтаны болып Уәлиханұлы Ғұбайдолла (Абайділдә), қазылары атығай руынан [[Зілғара Байтоқаұлы]] және керей руынан Мүсет Жәнібекұлы сайланды. 1857 ж. К. с. о-нде 16 болыс (майлыбалта атығай, атығай бағыш, [[құдайберді атығай]], [[құрсары керей]],  [[туадан керей]], [[балтыкөш керей]], есенбақты керей, [[уақ керей]], есенәлі керей, [[жаулыбай қарауыл]], [[уақ]], [[самай керей]], [[қанжығалы]], [[құлтай қыпшақ]], күрлеуіт қыпшақ, [[бай қырғыз]]), 144 ауыл, 8778 үй болды. [[Патша үкіметі]]нің 1868 ж. 21 қазандағы “[[Орал]], [[Торғай]], [[Ақмола]] және [[Семей]] облыстарын басқару туралы уақытша ережесіне” сәйкес К. с. о. уезд болып, [[Ақмола]] обл-ның құрамына енді. 
Қ. Исабай
