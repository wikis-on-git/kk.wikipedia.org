'''Қазақстан Республикасының Парламенті Мәжiлiсі''' - 77 депутаттан тұрады. 67 депутат республиканың әкiмш.-аумақтық бөлiнiсiн ескерiп жасақталатын және сайлаушылар саны шамамен бiрдей болатын бiр мандатты аумақтық сайлау округтерi бойынша сайланады. 10 депутат тең дәрежелi өкiлеттiлiк және бiртұтас жалпыұлттық сайлау округiнiң аумағы бойынша партиялық тiзiм негiзiнде сайланады. 
 
Мәжiлiс депутаттарын сайлау жалпыға бiрдей тең және төте сайлау құқығы негiзiнде жасырын дауыс беру арқылы жүзеге асырылады. Республиканың жасы 25-ке толған азаматы Мәжiлiс депутаты бола алады. Респ. және жергiлiктi бiрлестiктер арқылы, сондай-ақ, өзiн өзi ұсыну жолымен азаматтар Мәжiлiс депутаттығына кандидаттар ұсынуға құқылы.

Мәжiлiстiң ерекше құзырына мыналар жатады: тиiстi заң жобаларын қарауға қабылдап алу және қарау; Парламент қабылдаған заңдарға Президенттiң қарсылығы бойынша ұсыныстар әзiрлеу; Орт. сайлау комиссиясы төрағасын, төраға орынбасарларын, хатшылары мен мүшелерiн сайлау және босату; Президенттiң кезектi сайлауын жариялау және оның кезектен тыс сайлауын өткiзудi тағайындау; әдiлет бiлiктiлiк алқасының құрамына 2 депутат ұсыну; ҚР Президентiне қарсы мемл. опасыздық жасады деген айып тағу, т.б. (ҚР Конституциясы, 56-бап).
