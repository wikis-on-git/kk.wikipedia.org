'''Авенирова Анна Ивановна''' (9.3.1904, [[Ресей]], [[Архангельск губерниясы]], Спасск селосы – 14.4.1971, [[Алматы қаласы]]) – [[медицина]] ғылымдарының докторы (1955), профессор (1956). Қазақ КСР-інің еңбек сіңірген дәрігері (1947) және еңбек сіңірген ғылыми қайраткері (1966). 

Пермь мемлекеттік медицина институтын бітірген (1925), Қазақстанға 1929 ж. келген. Авенирова – Қазақстанда ана мен бала денсаулығын қорғау ісін ұйымдастырушылардың бірі. 1948–51 ж. [[Ана мен баланы қорғау институты|Ана мен баланы қорғау институтының]] директоры, 1952–71 ж. [[Алматы мемлекеттік медицина институты|Алматы мемлекеттік медицина институтында]] (қазіргі [[Қазақ ұлттық медицина университеті]]) кафедра меңгерушісі болды. 

Баланың [[ас қорыту жүйесі|ас қорыту жүйесінде]] болатын аурулардың себептерін, олардың таралуы мен емдеу жолдарын зерттеген. [[Лямбиоз]], кейбір [[бүйрек]] ауруларын емдеудің әдістерін тапқан. Осы аурулар туралы бірнеше ғылыми еңбектері жарық көрген. 

Шығ.: Протозойные заболевания кишечника у детей, А.-А., 1966.

[[Санат:Қазақстан тұлғалары]]
[[Санат:Ғалымдар]]
