'''Әмина Өмірзақова''' қазақ киносының алғашқы қарлығаштарының бірі ретінде бұл саланың дамуына елеулі үлес қосты.<br />
Қазақ кинематографиясының баға жетпес қазынасына айналған: “Абай”, “Жамбыл”, “Бір ауданда”, “Ана туралы аңыз”, “Арманым менің”, “Ақ шаман”, “Нан дәмі”, “Шанхай” фильмдерінде жасаған бейнелері, әсіресе әйгілі “[[Тақиялы періште]]дегі” актриса ойнаған Тана апайдың рөлі қалың жұртшылықтың махаббатына әлі күнге дейін бөленіп келеді. 
Әмина Ерғожақызының 50-ден астам кинофильмге түсіп, Ғ.Мүсірепов атындағы жастар мен балалар театрында табан аудармай, алпыс жыл еңбек еткен.
Әмина Ерғожақызы Өмірзақова – қазақ актрисасы. Қазақ КСР халық әртісі (1965 ж.).
1919 жылдың 8-наурызында Семей облысы, Абай ауданы, Қарауыл ауылында туған.
1938 жылы Ленинградтың театр өнері училищесін бітірді.
1938-1940 жылдары Шымкент драма театрында, 1940-1942 жылдары Қазақ драма театрында, 1942-1949 жылдары «Қазақфильмде» қызмет атқарды.
1949 жылдан Қазақтың балалар және жасөспірімдер театрының актрисасы.
Басты рөлдері: Баян (Ғ. Мүсіреповтің «Қозы Көрпеш – Баян сұлуында»), Луиза (Ф. Шиллердің «Зұлымдық пен махаббатында»), Смеральдина (К. Гольдонидың «Екі мырзаға бір қызыметкерінде»), Шауали (М. Ақынжановтың «Ыбырай Алтынсаринінде»), Рәбиға (Ш. Құсайыновтың «Рәбиғасында»), Кенжегүл (Қ. Мұхамеджановтың «Өзіме де сол керегінде»), Алтынай (Ш. Айтматовтың «Алғашқы мұғалімінде») және т.б.
1943 жылдан киноға түскен: Ана («Ана туралы аңызда»), Тана («Тақиялы періште»).
Қазақ КСР Мемлекеттік сыйлығының лауреаты (1961 ж.).
Еңбек Қызыл Ту ордені және медальдармен марапатталған.
[[Санат:Қазақ әртістері]]
