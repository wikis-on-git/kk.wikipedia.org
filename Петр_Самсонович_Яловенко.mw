'''Яловенко Петр Самсонович''' (15.7.1943 ж. т., Украина, Кировоград обл. Гайворонский ауд. Солгутово с.) – әскери қайраткер, ген.-майор (1996). Одессадағы Әуе шабуылына қарсы қорғаныс (ӘШІІ) әскерлерінің әскери тех. уч-щесін (1965), ӘШІІ әскери-инж. радиотех. академиясын (1974) бітірген. 1965 – 86 ж. ӘШІІ әскерлері құрамында әр түрлі басшылық және тех. лауазымдарда қызмет етті. 1986 – 92 ж. ӘШІІ әскерлері бірлестігінің ракета қару-жарақтары қызметінің бастығы, зениттік-ракеталық әскерлер бастығының орынбасары, 1992 – 96 ж. ҚР ӘШІІ әскерлері қолбасшысының қару-жарақ жөніндегі орынбасары, 1996 – 98 ж. ҚР Қорғаныс министрінің қару-жарақ жөніндегі орынбасары, қару-жарақ басқармасының бастығы, Бас әскери инспекцияда ген.-инспектор қызметтерін атқарды. 1998 ж. демалысқа шықты. Қызыл Жұлдыз орденімен, медальдармен марапатталған.
