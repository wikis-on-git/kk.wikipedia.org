{{wikify}}
'''1916 жылғы Қазақстандағы ұлт-азаттық көтеріліс''' — [[1916]] ж. [[шілде]] айының бас кезінде пайда болды.

Көтерілістің шығу себебі әлеуметтік-экономикалық және саяси сипаттағы факторлар еді. Яғни отарлық езгінің соғыс кезінде барынша күшеюі, жерді тартып алу, орыстандыру саясаты және т.б. Көтерілістің басталуына патшаның [[1916]] ж. [[маусымдың 25]] армияның қара жұмысына [[Түркістан өлкесі]]нің және ішінара [[Сібір]]дің 19-дан 43-жасқа дейінгі ер-азаматтарын шақыру жөніндегі жарлығы түрткі болды.

[[Шілде]]нің басында қазақ даласында көп кешікпей қарулы көтеріліске айналған стихиялық бас көтерулер басталды. Ол біртіндеп ұйымдасқан сипат алды: [[Торғай]] мен [[Жетісу]]да оның танылған жетекшілері [[Иманов, Аманкелді Үдірбайұлы|А. Иманов]], [[Жанкелдин, Әліби Тоқжанұлы|Ә. Жанкелдин]], Т. Бокин, Б. Әшекеев, Ө. Саурықов басшылық еткен ірі ошақтары пайда болды.

Қазақ қоғамында патша жарлығы мен көтеріліске деген көзқарас бір мәнді болған жоқ: бай-феодалдардың бір бөлігі, жергілікті әкімшіліктің кейбір шенеуніктері патша жарлығын қолдап, оны орындауға шақырды. Қазақ интеллигенциясының кейбірі (Боқин, Ниязбеков, Жүнісов) жарлыққа қарсы шығып, оны орындауға қарсыластық көрсетуге шақырса, [[Қазақ гәзеті|«Қазақ» гәзеті]] төңірегіндегі зиялылар ([[Бөкейханов, Әлихан Нұрмұхамедұлы|Ә. Бөкейханов]], [[Байтұрсынов, Ахмет|А. Байтұрсынов]], [[Дулатов, Міржақып|М. Дулатов]] және т.б.) күші басым үкіметке қарсы шығудың халықты қырғынға ұшыратарын ескертіп, сабыр сақтауға шақырды.

Көтерілістің аса ірі ошақтары [[Жетісу]], [[Торғай]] болды. Жетісу облысында қарулы қарсыластық шілде-тамыз айларында жаппай қарқын алды. [[Шілденің 17]] [[Жетісу]] мен [[Түркістан өлкесі]]нде әскери жағдай жарияланды. Патша үкіметі мұнда ірі әскери күштерді жібере бастады. [[Қыркүйек]], [[қазан]] айының басында жетісулық көтерілісшілер шегініп, [[Шығыс Түркістан]]ға өтіп кетуге мәжбүр болды.

Торғай көтерілісі (басшылары [[Иманов, Аманкелді Үдірбайұлы|А. Иманов]], [[Жанкелдин, Әліби Тоқжанұлы|Ә. Жанкелдин]]) 50 мыңдай адам қамтыған ірі қозғалыс болды. А. Иманов көтерілісшілерді ондыққа, елулікке, жүздікке, мыңдыққа бөлді. Арнайы мергендер бөлімшесі құрылды. А. Иманов бас сардар болды. Оның жанында әскери кеңес жұмыс істеді.

Торғай облысындағы көтеріліс патша үкіметі құлатылғаннан кейін ғана тоқтады.

[[1916]] ж. көтеріліс қазақ халқының көп ғасырлық ұлт-азаттық қозғалысының тарихында маңызды орын алды. Ол отарлауға және империалистік саясатқа қарсы өрбіді.

== Сыртқы сілтемелер ==  
* [http://www.abai.kz/node/6299 Алашорда әскерінің ұраны: «Жасасын, Отанның адал ұлдары!»] 
* [http://www.abai.kz/content/beken-kairatyly-kazak-zherin-otarlau-kalai-zh-rgizildi Қазақ жерін отарлау қалай жүргізілді? Бекен Қайратұлы.] 
*[http://abai.kz/content/asharshylyktyn-ashchy-shyndygy Ашаршылықтың ащы шындығы]
* [http://abai.kz/content/asharshylyktyn-ashchy-shyndygy-2 Ашаршылықтың ащы шындығы 2] 
* [http://abai.kz/node/6309 Ашаршылықтың ащы шындығы - 3] 

[[Санат:Қазақстан тарихы]]
