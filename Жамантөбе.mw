ЖАМАНТӨБЕ – орта ғасырлардан сақталған қоныс орны. [[Оңт. Қазақстан]] обл. [[Отырар]] ауд-ндағы Отырар қ. орнынан шығысқа қарай 7 км жерде орналасқан. 1969–77 ж. Оңт. Қазақстан археол. экспедициясы (жетекшісі К.Ақышев) зерттеген. Кең көлемді қазба жұмыстары жүргізілмеген. Ортағасырлық қ-лық мекендердің ғыл. жүйесі бойынша Ж. қонысы «алаңқайлы төбелер» түріне жатады. Ғыл. сипаттамасы сыртқы ерекшеліктері мен жер бетінен жиналған қыш үлгілеріне негізделген. Ескерткіш пішіні жағынан диам. 60 м, биікт. 5 м, үсті тегіс төбешік. Осы төбені айнала өтетін төм. алаңның пішіні дөңгелек, диам. 160 м, биікт. 2,5 м. Зерттеу барысында табылған қыш ыдыстардың дені ернеуі созылыңқы жасалған құмыра сынықтары. Көршілес Отырар қ-ның қышымен салыстыра отырып ғалымдар Ж. қонысын 8–10 ғ-ларға жатқызады.
