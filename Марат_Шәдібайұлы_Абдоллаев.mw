'''Абдоллаев Марат Шәдібайұлы''' (28.3.1957 ж.т., [[Қызылорда]] қ.) – хирург, медициналық ғылымдарының докторы ([[1997]]), профессор ([[1998]]). 

Алматы мемлекттік медицина институтын ([[1980]], қазіргі Қазақ ұлттық медициналық университеті), [[Мәскеу]] қаласындағы [[Проктология]] ғылыми-зерттеу институтының аспирантурасын ([[1987]]) бітірген. Қызылорда облыстық ауруханасында (1980–83) және Алматы қаласындағы №1-клиникалық ауруханасында хирург, Қазақ онкология және радиология ғылыми-зерттеу институтында аға лаборант (1987–89), Алматы қаласының орталық клиникалық ауруханасында проктология бөлімінің меңгерушісі (1989–2005) қызметтерін атқарды. [[2005]] жылдан Қызылорда облыстық денсаулық сақтау департаментінің директоры. Қазақстан проктолог-дәрігерлер қауымдастығының президенті ([[1998]]). «Медицинская реаблитация женщин с заболеваниями промежности неопухлевой эрпологии» деген тақырыпта докторлық диссертация қорғады. 2 монографиясы мен 107 ғылыми мақаласы жарық көрген. «Құрмет» орденімен ([[2004]]) марапатталған.

[[Санат:Қазақстан тұлғалары]]
[[Санат:Медицина қайраткерлері]]
[[Санат:1957 жылы туғандар]]
